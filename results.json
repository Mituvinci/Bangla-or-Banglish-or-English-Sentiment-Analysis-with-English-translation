[
    {
        "title-index": "‘ছোটদের কাছেও শুনি ইনিংস বড় করেন’",
        "link-index": "/sports/article/576412/%E2%80%98%E0%A6%9B%E0%A7%8B%E0%A6%9F%E0%A6%A6%E0%A7%87%E0%A6%B0-%E0%A6%95%E0%A6%BE%E0%A6%9B%E0%A7%87%E0%A6%93-%E0%A6%B6%E0%A7%81%E0%A6%A8%E0%A6%BF-%E0%A6%87%E0%A6%A8%E0%A6%BF%E0%A6%82%E0%A6%B8-%E0%A6%AC%E0%A7%9C-%E0%A6%95%E0%A6%B0%E0%A7%87%E0%A6%A8%E2%80%99"
    },
    {
        "title-index": "ছবিতে সৌম্যদের আফ্রিকা-বধ",
        "link-index": "/sports/article/576397/%E0%A6%9B%E0%A6%AC%E0%A6%BF%E0%A6%A4%E0%A7%87-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A7%87%E0%A6%B0-%E0%A6%86%E0%A6%AB%E0%A7%8D%E0%A6%B0%E0%A6%BF%E0%A6%95%E0%A6%BE-%E0%A6%AC%E0%A6%A7"
    },
    {
        "title-index": "হাতিয়ায় ১৬ জেলে অপহরণ, মুক্তিপণ দাবি",
        "link-index": "/bangladesh/article/576394/%E0%A6%B9%E0%A6%BE%E0%A6%A4%E0%A6%BF%E0%A7%9F%E0%A6%BE%E0%A7%9F-%E0%A7%A7%E0%A7%AC-%E0%A6%9C%E0%A7%87%E0%A6%B2%E0%A7%87-%E0%A6%85%E0%A6%AA%E0%A6%B9%E0%A6%B0%E0%A6%A3-%E0%A6%AE%E0%A7%81%E0%A6%95%E0%A7%8D%E0%A6%A4%E0%A6%BF%E0%A6%AA%E0%A6%A3-%E0%A6%A6%E0%A6%BE%E0%A6%AC%E0%A6%BF"
    },
    {
        "title-index": "বাংলাদেশের নদীতে অক্সিজেনের মাত্রা গবেষণা করবে ভারতীয় বিজ্ঞানীরা",
        "link-index": "/bangladesh/article/576391/%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A7%87%E0%A6%B0-%E0%A6%A8%E0%A6%A6%E0%A7%80%E0%A6%A4%E0%A7%87-%E0%A6%85%E0%A6%95%E0%A7%8D%E0%A6%B8%E0%A6%BF%E0%A6%9C%E0%A7%87%E0%A6%A8%E0%A7%87%E0%A6%B0-%E0%A6%AE%E0%A6%BE%E0%A6%A4%E0%A7%8D%E0%A6%B0%E0%A6%BE-%E0%A6%97%E0%A6%AC%E0%A7%87%E0%A6%B7%E0%A6%A3%E0%A6%BE-%E0%A6%95%E0%A6%B0%E0%A6%AC%E0%A7%87"
    },
    {
        "title-index": "রইল বাকি অস্ট্রেলিয়া!",
        "link-index": "/sports/article/576388/%E0%A6%B0%E0%A6%87%E0%A6%B2-%E0%A6%AC%E0%A6%BE%E0%A6%95%E0%A6%BF-%E0%A6%85%E0%A6%B8%E0%A7%8D%E0%A6%9F%E0%A7%8D%E0%A6%B0%E0%A7%87%E0%A6%B2%E0%A6%BF%E0%A7%9F%E0%A6%BE"
    },
    {
        "title-index": "‘ভীষণ জরুরি’ জয়, বললেন মাশরাফি",
        "link-index": "/sports/article/576385/%E2%80%98%E0%A6%AD%E0%A7%80%E0%A6%B7%E0%A6%A3-%E0%A6%9C%E0%A6%B0%E0%A7%81%E0%A6%B0%E0%A6%BF%E2%80%99-%E0%A6%9C%E0%A7%9F-%E0%A6%AC%E0%A6%B2%E0%A6%B2%E0%A7%87%E0%A6%A8-%E0%A6%AE%E0%A6%BE%E0%A6%B6%E0%A6%B0%E0%A6%BE%E0%A6%AB%E0%A6%BF"
    },
    {
        "title-index": "প্রত্যেককে তিনটি করে গাছ লাগাতে বললেন প্রধানমন্ত্রী",
        "link-index": "/bangladesh/article/576382/%E0%A6%AA%E0%A7%8D%E0%A6%B0%E0%A6%A4%E0%A7%8D%E0%A6%AF%E0%A7%87%E0%A6%95%E0%A6%95%E0%A7%87-%E0%A6%A4%E0%A6%BF%E0%A6%A8%E0%A6%9F%E0%A6%BF-%E0%A6%95%E0%A6%B0%E0%A7%87-%E0%A6%97%E0%A6%BE%E0%A6%9B-%E0%A6%B2%E0%A6%BE%E0%A6%97%E0%A6%BE%E0%A6%A4%E0%A7%87-%E0%A6%AC%E0%A6%B2%E0%A6%B2%E0%A7%87%E0%A6%A8"
    },
    {
        "title-index": "অণু গল্প",
        "link-index": "/durporobash/article/576379/%E0%A6%A8%E0%A6%BE%E0%A6%9B%E0%A6%BF%E0%A6%B0-%E0%A6%89%E0%A6%A6%E0%A7%8D%E0%A6%A6%E0%A6%BF%E0%A6%A8%E0%A7%87%E0%A6%B0-%E0%A6%A6%E0%A7%81%E0%A6%83%E0%A6%96"
    },
    {
        "title-index": "এবার টেস্ট দলেও মুস্তাফিজ",
        "link-index": "/sports/article/576376/%E0%A6%8F%E0%A6%AC%E0%A6%BE%E0%A6%B0-%E0%A6%9F%E0%A7%87%E0%A6%B8%E0%A7%8D%E0%A6%9F-%E0%A6%A6%E0%A6%B2%E0%A7%87%E0%A6%93-%E0%A6%AE%E0%A7%81%E0%A6%B8%E0%A7%8D%E0%A6%A4%E0%A6%BE%E0%A6%AB%E0%A6%BF%E0%A6%9C"
    },
    {
        "title-index": "ইন্টারনেট সেবাদাতা ৩০ প্রতিষ্ঠানের লাইসেন্স বাতিল",
        "link-index": "/technology/article/576373/%E0%A6%87%E0%A6%A8%E0%A7%8D%E0%A6%9F%E0%A6%BE%E0%A6%B0%E0%A6%A8%E0%A7%87%E0%A6%9F-%E0%A6%B8%E0%A7%87%E0%A6%AC%E0%A6%BE%E0%A6%A6%E0%A6%BE%E0%A6%A4%E0%A6%BE-%E0%A7%A9%E0%A7%A6-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%B7%E0%A7%8D%E0%A6%A0%E0%A6%BE%E0%A6%A8%E0%A7%87%E0%A6%B0-%E0%A6%B2%E0%A6%BE%E0%A6%87%E0%A6%B8%E0%A7%87%E0%A6%A8%E0%A7%8D%E0%A6%B8-%E0%A6%AC%E0%A6%BE%E0%A6%A4%E0%A6%BF%E0%A6%B2"
    },
    {
        "title-index": "এবার সুড়ঙ্গ খুঁড়ে জেল থেকে পালালেন মাদক সম্রাট",
        "link-index": "/international/article/576370/%E0%A6%8F%E0%A6%AC%E0%A6%BE%E0%A6%B0-%E0%A6%B8%E0%A7%81%E0%A7%9C%E0%A6%99%E0%A7%8D%E0%A6%97-%E0%A6%96%E0%A7%81%E0%A6%81%E0%A7%9C%E0%A7%87-%E0%A6%9C%E0%A7%87%E0%A6%B2-%E0%A6%A5%E0%A7%87%E0%A6%95%E0%A7%87-%E0%A6%AA%E0%A6%BE%E0%A6%B2%E0%A6%BE%E0%A6%B2%E0%A7%87%E0%A6%A8-%E0%A6%AE%E0%A6%BE%E0%A6%A6%E0%A6%95-%E0%A6%B8%E0%A6%AE%E0%A7%8D%E0%A6%B0%E0%A6%BE%E0%A6%9F"
    },
    {
        "title-index": "সৌম্য–রুদ্রের যুগলবন্দী",
        "link-index": "/sports/article/576367/%E0%A6%B8%E0%A7%87%E0%A7%97%E0%A6%AE%E0%A7%8D%E0%A6%AF%E2%80%93%E0%A6%B0%E0%A7%81%E0%A6%A6%E0%A7%8D%E0%A6%B0%E0%A7%87%E0%A6%B0-%E0%A6%AF%E0%A7%81%E0%A6%97%E0%A6%B2%E0%A6%AC%E0%A6%A8%E0%A7%8D%E0%A6%A6%E0%A7%80"
    },
    {
        "title-index": "সব শঙ্কা উড়িয়ে চ্যাম্পিয়নস ট্রফিতে বাংলাদেশ",
        "link-index": "/sports/article/576364/%E0%A6%B8%E0%A6%AC-%E0%A6%B6%E0%A6%99%E0%A7%8D%E0%A6%95%E0%A6%BE-%E0%A6%89%E0%A7%9C%E0%A6%BF%E0%A7%9F%E0%A7%87-%E0%A6%9A%E0%A7%8D%E0%A6%AF%E0%A6%BE%E0%A6%AE%E0%A7%8D%E0%A6%AA%E0%A6%BF%E0%A7%9F%E0%A6%A8%E0%A6%B8-%E0%A6%9F%E0%A7%8D%E0%A6%B0%E0%A6%AB%E0%A6%BF%E0%A6%A4%E0%A7%87-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6"
    },
    {
        "title-index": "কাভার্ডভ্যানের চাপায় কনস্টেবল নিহত",
        "link-index": "/bangladesh/article/576358/%E0%A6%95%E0%A6%BE%E0%A6%AD%E0%A6%BE%E0%A6%B0%E0%A7%8D%E0%A6%A1%E0%A6%AD%E0%A7%8D%E0%A6%AF%E0%A6%BE%E0%A6%A8%E0%A7%87%E0%A6%B0-%E0%A6%9A%E0%A6%BE%E0%A6%AA%E0%A6%BE%E0%A7%9F-%E0%A6%95%E0%A6%A8%E0%A6%B8%E0%A7%8D%E0%A6%9F%E0%A7%87%E0%A6%AC%E0%A6%B2-%E0%A6%A8%E0%A6%BF%E0%A6%B9%E0%A6%A4"
    },
    {
        "title-index": "দক্ষিণ আফ্রিকাও আর বাধা নয়",
        "link-index": "/sports/article/576361/%E0%A6%A6%E0%A6%95%E0%A7%8D%E0%A6%B7%E0%A6%BF%E0%A6%A3-%E0%A6%86%E0%A6%AB%E0%A7%8D%E0%A6%B0%E0%A6%BF%E0%A6%95%E0%A6%BE%E0%A6%93-%E0%A6%86%E0%A6%B0-%E0%A6%AC%E0%A6%BE%E0%A6%A7%E0%A6%BE-%E0%A6%A8%E0%A7%9F"
    },
    {
        "title-index": "বড়দের আগেই ছোটদের জয়",
        "link-index": "/sports/article/576352/%E0%A6%AC%E0%A7%9C%E0%A6%A6%E0%A7%87%E0%A6%B0-%E0%A6%86%E0%A6%97%E0%A7%87%E0%A6%87-%E0%A6%9B%E0%A7%8B%E0%A6%9F%E0%A6%A6%E0%A7%87%E0%A6%B0-%E0%A6%9C%E0%A7%9F"
    },
    {
        "title-index": "বারুদ জমিয়ে রেখেছিলেন রুবেল!",
        "link-index": "/sports/article/576349/%E0%A6%AC%E0%A6%BE%E0%A6%B0%E0%A7%81%E0%A6%A6-%E0%A6%9C%E0%A6%AE%E0%A6%BF%E0%A7%9F%E0%A7%87-%E0%A6%B0%E0%A7%87%E0%A6%96%E0%A7%87%E0%A6%9B%E0%A6%BF%E0%A6%B2%E0%A7%87%E0%A6%A8-%E0%A6%B0%E0%A7%81%E0%A6%AC%E0%A7%87%E0%A6%B2"
    },
    {
        "title-index": "নোয়াখালীতে হিজড়াকে হত্যা, আটক ২",
        "link-index": "/bangladesh/article/576355/%E0%A6%A8%E0%A7%8B%E0%A7%9F%E0%A6%BE%E0%A6%96%E0%A6%BE%E0%A6%B2%E0%A7%80%E0%A6%A4%E0%A7%87-%E0%A6%B9%E0%A6%BF%E0%A6%9C%E0%A7%9C%E0%A6%BE%E0%A6%95%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE-%E0%A6%86%E0%A6%9F%E0%A6%95-%E0%A7%A8"
    },
    {
        "title-index": "সীমাহীন আনন্দের গোসল",
        "link-index": "/durporobash/article/576343/%E0%A6%B8%E0%A7%80%E0%A6%AE%E0%A6%BE%E0%A6%B9%E0%A7%80%E0%A6%A8-%E0%A6%86%E0%A6%A8%E0%A6%A8%E0%A7%8D%E0%A6%A6%E0%A7%87%E0%A6%B0-%E0%A6%97%E0%A7%8B%E0%A6%B8%E0%A6%B2"
    },
    {
        "title-index": "বিচারকাজে দেরি বরদাশত করা হবে না: প্রধান বিচারপতি",
        "link-index": "/bangladesh/article/576346/%E0%A6%AC%E0%A6%BF%E0%A6%9A%E0%A6%BE%E0%A6%B0%E0%A6%95%E0%A6%BE%E0%A6%9C%E0%A7%87-%E0%A6%A6%E0%A7%87%E0%A6%B0%E0%A6%BF-%E0%A6%AC%E0%A6%B0%E0%A6%A6%E0%A6%BE%E0%A6%B6%E0%A6%A4-%E0%A6%95%E0%A6%B0%E0%A6%BE-%E0%A6%B9%E0%A6%AC%E0%A7%87-%E0%A6%A8%E0%A6%BE-%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8-%E0%A6%AC%E0%A6%BF%E0%A6%9A%E0%A6%BE%E0%A6%B0%E0%A6%AA%E0%A6%A4%E0%A6%BF"
    },
    {
        "title-page": "নাছির উদ্দিনের দুঃখ",
        "content": [
            "আশির দশকের শুরুর দিকের কথা। ২৮ বছরের টগবগে যুবক নাছির উদ্দিন জীবন বিমা করপোরেশনের লিফটম্যান। কয়েক মাস হলো নতুন বিয়ে করেছে জাহেদা খাতুনকে। খুবই সামান্য চাকরি। বেতন যা পায় তা দিয়ে পরিবারকে ঢাকায় রেখে বসবাস সম্ভব নয়। নাছির উদ্দিন ফকিরাপুলের একটি মেসে ২৫০ টাকা মাসিক ভাড়ায় তিনজনের একটি রুম শেয়ার করে থাকে। পয়সা বাঁচানোর জন্য সে নিজেই রান্না করে। এ নিয়ে রুমমেটরা প্রায়ই নাছির উদ্দিনের সঙ্গে তামাশা করে। এক পট চালের ছোট একটি ভাতের পাতিল, একটা ছোট্ট কড়াই আর একটা ছোট্ট ডেকচি, ডাল অথবা তরকারি যখন যেটা ইচ্ছা রান্না করার জন্য। মোটামুটি এই হচ্ছে নাছির উদ্দিনের রান্নার সরঞ্জাম। আর আছে একটা প্লেট, একটা গ্লাস আর তিনটি চামচ। চৌকির এক কোণে আড়াই ফুট বাই দুই ফুটের টেবিলের নিচে টিনের রংচঙে ট্রাংকের ওপর ভাত তরকারি রাখার ব্যবস্থা। সাধারণত এক তরকারির বেশি রান্না হয় না। ডিম সিদ্ধ ভুনা, আলুভর্তা, আলুভাজি ইত্যাদির ওপরেই চালিয়ে দেয়। যেদিন মাছ তরকারি রান্না হয় সেদিন খুব সকালে ফকিরাপুল বাজার থেকে মাছ ও সবজি কিনে যৌথ রান্নাঘরে বুয়াদের সঙ্গে ঝগড়া বিবাদের মধ্য দিয়ে মাছ ও সবজি পরিষ্কার করে। আর সবার আগে ঝটপট রান্না করে নিয়ে আসে। কে কি বলল এ ব্যাপারে তার বিন্দুমাত্র মাথাব্যথা নেই। নাসির উদ্দিন আপন খেয়ালে তার মতো করে রান্না শেষ করে বিড়ালের মতো রান্নাঘর ত্যাগ করে। বুয়াদের হাতের রান্না খায় না বলে বুয়াদের মধ্যে নাছির উদ্দিনকে কিছুটা হেয় চোখে দেখা হয়।",
            "জালাল খন্দকার আর মজনু মিয়া হচ্ছে নাছির উদ্দিনের রুমমেট। রাতেরবেলা ঘুমাতে যাওয়ার আগে প্রায় দিনই নাছির উদ্দিনের সাথে তার রুমমেটরা ঠাট্টা মশকরা করে থাকে। কি নাছির ভাই! একলা একলা পাঙাশ মাছের পেডি দিয়া ভাত খাইলেন নাকি? ভালো মন্দ কিছু রানলে আমরারেও দিয়েন ভাই! নাছির উদ্দিন কিছু বলে না, শুধু হাসে। প্রতি বৃহস্পতিবার দুপুরের পরেই নাছির উদ্দিনকে আর অফিসের লিফটে দেখা যাবে না। তখন হয় সে ব্রাহ্মণবাড়িয়ার পথে ট্রেনে অথবা কমলাপুর স্টেশনে ট্রেনের জন্য বসে আছে। জীবন বিমার এমডি সাহেবের বৈকালিক বাজার করে দেবার বিনিময়ে বৃহস্পতিবারের এই ঘণ্টাদুয়েক ছুটি বাগিয়ে নিয়েছে নাছির উদ্দিন। শনিবার যথারীতি সাড়ে আটটার মধ্যে এসে লিফট চালু করে ফেলে।",
            "সারা সপ্তাহের অপেক্ষার পর বৃহস্পতি ও শুক্র—এই দুই রাত জাহেদা খাতুনের কাছে চান রাতের মতো মনে হয়। বাড়ি আসার সময় মাঝে মাঝে নাছির উদ্দিন ট্রেনের ফেরিওয়ালার কাছ থেকে চুলের ক্লিপ, ফিতা, সেফটিপিন, বেলোয়ারি চুড়ি, টিপ, এমনকি লিপস্টিকও কিনে আনে। রাতেরবেলা সোহাগ করে পেছন থেকে জাহেদা খাতুনকে জড়িয়ে ধরে আদর মাখা শব্দ করে ক্লিপ, ফিতা জাহেদা খাতুনের হাতে দেয়। একবার একটা বিদেশি সিনেমার নায়ক নায়িকাদের রঙিন ছবির ম্যাগাজিন জাহেদাকে দিয়েছিল। তখন জাহেদার রক্তিমাভ লজ্জা মাখানো মুখ দেখে নাছির উদ্দিন স্বর্গীয় পুলক অনুভব করেছিল। রাতের নিস্তব্ধতায় ক্ষুধার্ত মহাজনের পাওনা কড়ায়-গন্ডায় বুঝে নেবার মতো নিবিড় আলিঙ্গনে মহাপ্রলয় তুলে নাছির উদ্দিন জাহেদা খাতুনের সাপ্তাহিক জমা খরচের খতিয়ান মেলায়। একসময় প্রলয়ংকরী ঘূর্ণিঝড় থেমে জাহেদা খাতুন শান্ত স্নিগ্ধ শিশির স্নাত ভোরের আলোর মতো কোমল ও নির্মল সতেজ পরিতৃপ্তি নিয়ে লতানো লাউয়ের কচি ডগার মতো নাছির উদ্দিনের দেহে জড়িয়ে পরম নিশ্চিন্তের নিদ্রায় বিভোর হয়ে যায়।",
            "ব্রাহ্মণবাড়িয়ার থেকে আসার সময় প্রতিবারই জাহেদা খাতুন ডুপি পিঠা, মেরা পিঠা বানিয়ে দেয়। নাছির উদ্দিন কখনো কখনো তার রুমমেটদের দেয়। তবে বেশির ভাগ ক্ষেত্রেই একা একা খেয়ে থাকে। এভাবেই সুখে দুঃখে চলে যাচ্ছে নাছির উদ্দিন আর জাহেদা খাতুনের অম্লমধুর দিনগুলো। হঠাৎ​ একদিন গভীর রাতে রুমমেট মজনু মিয়া ঘুম ভেঙে দেখে নাছির উদ্দিন গ্লাস থেকে হাতের তালুতে পানি নিয়ে মাথায় চাপ চাপ করে দিচ্ছে? মজনু মিয়া ভয়মিশ্রিত অবাক কণ্ঠে জিজ্ঞাসা করে নাছির ভাই আপনার কি হইছে? শৈল (শরীর) কি বেশি খারাপ লাগদাছে? না, না আমি ভালোই আছি নাছির উদ্দিন আস্তে করে জবাব দেয়। একটু খানি বায়ু চড়ার (হাই প্রেশার) দোষ আছে, ঘুম আসতেছে না। একটু পরেই ঠিক হইয়া যাইব। আমার জন্য চিন্তা করতে হইব না মজনু ভাই। আপনে ঘুমান।",
            "নাছির উদ্দিন নিজের মনকে নিজেই ধমকাচ্ছে। একটা সামান্য জিনিস নিয়ে অতটা সিরিয়াস হওয়ার ফলেই দুশ্চিন্তায় ঘুম আর আসছে না। ঘটনাটি ছিল সকালবেলার। সকালে বাজার থেকে খুব খায়েশ করে ১৫ টাকার ",
            "বাগদা চিংড়ি মাছ কিনে আনে। এক একটা চিংড়িকে তিন টুকরা করে আলু ছোট ছোট করে কেটে ভুনা করে রান্না করে। রান্নাবান্না শেষ করার পরে নাছির উদ্দিন দেখল যে, চিংড়ি ধুয়ে তাড়াহুড়া করে রান্না করতে গিয়ে একটি চিংড়ি টুকরা রয়ে গেছে। ততক্ষণে রান্না শেষ। অফিসের টাইমও হয়ে আসছিল। থেকে যাওয়া টুকরাটির জন্য এত আফসোস হচ্ছিল যে, সারাক্ষণ ডিউটিতেও এটি ভুলতে পারছিল না। রাতে যখন চিংড়ি ভুনা দিয়ে ভাত মেখে খাচ্ছিল তখন আবার সেই সকালের দগদগে ঘায়ে লবণ লেবুর ছিটা পড়ে। অন্তরে আফসোসের ছাইচাপা আগুন ধিকিধিকি করে জ্বলতেই থাকে। তার ফলেই বিছানায় এপাশ-ওপাশ করে ছটফটানি হচ্ছে কিন্তু ঘুম আর আসছে না।",
            "(লেখক কানাডার টরন্টোপ্রবাসী। ইমেইল: waliur97@yahoo.ca)"
        ],
        "comment": [
            "",
            "",
            "",
            "",
            "''রাতের নিস্তব্ধতায় ক্ষুধার্ত মহাজনের পাওনা কড়ায়-গন্ডায় বুঝে নেবার মতো নিবিড় আলিঙ্গনে মহাপ্রলয় তুলে নাছির উদ্দিন জাহেদা খাতুনের সাপ্তাহিক জমা খরচের খতিয়ান মেলায়। একসময় প্রলয়ংকরী ঘূর্ণিঝড় থেমে জাহেদা খাতুন শান্ত স্নিগ্ধ শিশির স্নাত ভোরের আলোর মতো কোমল ও নির্মল সতেজ পরিতৃপ্তি নিয়ে লতানো লাউয়ের কচি ডগার মতো নাছির উদ্দিনের দেহে জড়িয়ে পরম নিশ্চিন্তের নিদ্রায় বিভোর হয়ে যায়।'' Totally outstanding!!!! Nice..Waiting for next writing...",
            "গল্পটি পড়ে মনে হলো দেশের সব চমত্কার লেখকগুলো বিদেশে চলে যাচ্ছে নাকি?এত অল্প পরিসরে এত চমত্কার উপস্থাপনা,পরিবেশনের দক্ষতা অসাধারণ।দীর্ঘজীবি হোন ভাই।",
            "খুব ভাল। চালায় জান।"
        ]
    },
    {
        "title-page": "রইল বাকি অস্ট্রেলিয়া!",
        "content": [
            "বাংলাদেশ আন্তর্জাতিক ক্রিকেটে ‘দৈত্য বধে’র দিন পার করে এসেছে বহু আগেই। ২০০৭ এর বিশ্বকাপের পর থেকেই ক্রিকেটের কুলীন দলগুলোকে নিয়মিত হারিয়েছে বাংলাদেশ। আর সদ্য শেষ হওয়া বিশ্বকাপের পর তো পুরো ক্রিকেট বিশ্ব বাংলাদেশকে চিনেছে নতুন করে। এখন আর ‘বড়’ দল বলে বাংলাদেশের বিপক্ষে কেউ নেই। এখন আর কারও বিপক্ষে জয় ‘অঘটন’ও নয়।",
            "কিন্তু তিনটি দল বাংলাদেশের জন্য হয়ে ছিল একটা আক্ষেপের নাম—পাকিস্তান, অস্ট্রেলিয়া আর দক্ষিণ আফ্রিকা। আন্তর্জাতিক ক্রিকেটে এমন কোনো দল নেই যাদের বাংলাদেশ কখনো হারায়নি। ২০১০ সালে ইংল্যান্ডকে তাদেরই মাটিতে হারিয়ে সব বড় দলকে হারানোর বৃত্ত পূরণ করে বাংলাদেশ। কিন্তু সেই ইংল্যান্ডের বিপক্ষে আরও দুবার যেখানে জিতেছে বাংলাদেশ, পরের দুটি জয়ই আবার বিশ্বকাপে, সেখানে ওই তিন দল একটা জায়গায় হতাশার কারণ হয়ে ছিল। এই তিন দলের বিপক্ষে একবারের বেশি আর যে জেতেনি বাংলাদেশ।",
            "১৯৯৯ সালের নর্দাম্পটনে পাকিস্তান। ২০০৫ সালে কার্ডিফে অস্ট্রেলিয়া। আর ২০০৭ সালের গায়ানাতে দক্ষিণ আফ্রিকার। এর পরে এই দল​ তিনটির বিপক্ষে কোনো ম্যাচেই জয়ের দেখা পাচ্ছিল না বাংলাদেশ। শুরুটা যে পাকিস্তানকে দিয়ে হয়েছিল ’৯৯ বিশ্বকাপে, সেই পাকিস্তানকেই বাংলাওয়াশ করে নতুন ইতিহাস রচনা গত এপ্রিলে। ২০০৭ বিশ্বকাপে গায়নার সেই একমাত্র জয়ের আট বছর পর আবারও দক্ষিণ আফ্রিকাকে হারানো গেল। এবার বাকি রইল কেবল অস্ট্রেলিয়া। দশ বছর আগের সেই জয়টির পর রেকর্ড বিশ্বচ্যাম্পিয়নদের আর কখনো কোনো ম্যাচেই হারাতে পারেনি বাংলাদেশ।",
            "এই তিন প্রতিপক্ষের ‘বারমুডা ট্রায়াঙ্গেল’ হয়ে থাকার ধাঁধার দুটো উত্তর এরই মধ্যে মিলিয়ে ফেলেছে বাংলাদেশ। অক্টোবরে অস্ট্রেলিয়া আসছে বাংলাদেশে। কিন্তু সেটি শুধু দুটো টেস্ট খেলতে। ওয়ানডেতে এখন কিছুই অসম্ভব নয়। কিন্তু টেস্টে কি অস্ট্রেলিয়াকে হারানো সম্ভব? হারাতে পারলে তো কথাই নেই। না হলে অস্ট্রেলিয়ার বিপক্ষে একমাত্র জয়টিকে ‘দুই’য়ে নিয়ে যেতে ২০১৭ পর্যন্ত অপেক্ষা করতে হবে বাংলাদেশকে। সে বছর চ্যাম্পিয়নস ট্রফিতে বিশ্বচ্যাম্পিয়নদের মুখোমুখি হয়ে যেতে পারে বাংলাদেশ। ওই বছর আগস্টে দুটো টেস্ট আর তিনটি ওয়ানডে খেলতে অস্ট্রেলিয়া সফরে যাবে বাংলাদেশ দল।",
            "এর আগে ২৭ বার মুখোমুখি হয়ে দক্ষিণ আফ্রিকার বিপক্ষে বাংলাদেশ জিতেছিল মাত্র একবার। সংখ্যাটা দুইয়ে পৌঁছাল। এবার অস্ট্রেলিয়ার পালা!"
        ],
        "comment": [
            "",
            "",
            "",
            "",
            "",
            "",
            "",
            "অস্ট্রেলিয়াকে টেস্ট দিয়েই শুরু হোক",
            "ইন-শা-আল্লাহ অস্ট্রেলিয়াও আর রেহাই পাবে না । ধরে দিবা নি...",
            "ইনশাআল্লাহ এখন অনেক কিছুই হবে যা মোড়লদের কেউ ভাবেনি আগে। \nGo Tigers go!",
            "সাবাস বাংলাদেশ।\nঅস্ট্রেলিয়াকেও হারিয়ে দাও। রইল বাকি অপেক্ষা।"
        ]
    },
    {
        "title-page": "‘ছোটদের কাছেও শুনি ইনিংস বড় করেন’",
        "content": [
            "সৌম্য সরকারের ব্যাটিং এমনিতেই নয়নজুড়োনো। তাঁর ব্যাটিং ভঙ্গিমা, শট খেলার ধরন-চোখের জন্য বড় স্বস্তিদায়ক! কিন্তু সমস্যাটা এখানেই। যখনই উপভোগ করতে বসেছেন সৌম্যের ব্যাটিং, তখনই হতাশায় ডুবিয়ে সাজঘরে ফেরেন।",
            "ওয়ানডেতে সৌম্যের গত তিনটি ইনিংস দেখুন-৩৪,৪০, ২৭। থিতু হয়ে ফিরে আসছেন সাজঘরে। কেন এমন হচ্ছে?",
            "গতকাল শনিবার আকস্মিক সভায় বিসিবি সভাপতি নাজমুল হোসেন পর্যন্ত¯সৌম্যকে পরামর্শ দিলেন ইনিংস বড় করতে। অবশেষে সৌম্য সাফল্য পেয়েছেন। আজ ৭৯ বলে ৮৮ রানের ইনিংস খেলে দলকে জিতিয়ে তবেই ফিরেছেন।",
            "ইনিংস বড় না করতে পারায় কী চাপ কাজ করছিল ভেতরে? কিংবা বিসিবি সভাপতির কথায় কী অনুপ্রাণিত হয়েছেন? শান্ত-স্নিগ্ধ একটা হাসি ঝুলিয়ে দিলেন সৌম্য। বললেন, ‘বোর্ড প্রেসিডেন্ট আলাদাভাবে তেমন কিছু বলেননি। এ কথাটা (ইনিংস বড় করা) সবার কাছে এমনকি ছোটদের কাছেও শুনেছি। ছোটরাও বলে, ভাই একটু শেষ করে আসেন! কিছুদিন ধরে এটা শুনতে শুনতে অভ্যস্ত হয়ে গেছি।’",
            "আজ থিতু হয়ে উইকেট দিয়ে আসেননি। পেয়েছেন বড় রান। দলও জিতেছে। নিজের এ বদলের রহস্য কী? শুনুন সৌম্যর মুখ থেকেই, ‘আসলে আলাদা কোনো পরিকল্পনা ছিল না। পরিকল্পনা ছিল লক্ষ্যে পৌঁছাতেই পারলেই হলো। তাতে হয়তো ৫০ কিংবা ১০০ করতে পারি। তবে নির্দিষ্টভাবে সেঞ্চুরির চিন্তা ওভাবে ছিল না। চিন্তা ছিল শেষ পর্যন্ত খেলার।’",
            "পরিকল্পনা যে আসলেই করেননি, তা নয়। বললেন দুই-একটা শট খেলা কমিয়ে দেওয়ায় মিলেছে এ সাফল্য, ‘তেমন কিছুই করিনি। এক-দুইটা শট খেলা কমিয়ে দিয়েছি। চিন্তা করেছি, সব শট না খেলে এক-দুইটা শট কম খেলে ইতিবাচক ফল আসতে পারে।’",
            "সৌম্য ওয়ানডে ক্যারিয়ারের প্রথম সেঞ্চুরি পেয়েছিলেন গত এপ্রিলে, পাকিস্তানের বিপক্ষে। তবে সেই সেঞ্চুরির চেয়ে এগিয়ে রেখেছেন আজকের ৮৮ রানের ইনিংসটিকেই। কেন? দুই দলের বোলিং পার্থক্যের কারণেই, ‘পাকিস্তানের বোলাররা ওভারে একটি বাজে বল দিচ্ছিল। কিন্তু দক্ষিণ আফ্রিকার বোলাররা কোনো বাজে বল দেয়নি। খেলার জন্য বল তৈরি করে নিতে হচ্ছিল। এ ম্যাচকেই বেশি কঠিন বলব। এ ছাড়া সেদিন বড় রান তাড়া করতে (২৫১) হয়েছিল। ওই রকম রান তাড়ার সময় পরিকল্পনা করে খেলা যায়। আর সব সময়ই অল্প রানের লক্ষ্যে খেলা কঠিন। কেননা, পরিকল্পনা পরিবর্তন করা লাগে বিভিন্ন পরিস্থিতিতে। এ ছাড়া দ্রুত উইকেট পড়ে গেলে আবার নতুন করে শুরু করতে হয়। সব মিলিয়ে এ ইনিংসকেই এগিয়ে রাখব।’",
            "প্রথম ওয়ানডেতে নিজের অভিষেকে হ্যাটট্রিক ও ৬ উইকেট নিয়ে ইতিহাসের পাতায় ঢুকে পড়েছিলেন প্রোটিয়া পেসার কাগিসো রাবাদা। অবশ্য গতকালই নাসির হোসেন বলেছিলেন, ‘রাবাদা আহামরি কোনো বোলার নন। আমরা বরং উইকেট দিয়ে এসেছি’। আজ রাবাদাকে পাত্তাই দেয়নি বাংলাদেশের ব্যাটসম্যানরা। প্রোটিয়া পেসারের ৭ ওভারে ৪৫ রান তুলেছে বাংলাদেশ। উইকেট দুটো। নাসিরের মতো সৌম্যও মনে করেন রাবাদা আহামরি কোনো বোলার নন, ‘তাকে নিয়ে তেমন কোনো পরিকল্পনা ছিল না আমাদের। স্বাভাবিক ভাবনাই ছিল। ও নতুন এসেছে, এটাই একটু ভয় ছিল। আমার কাছে মনে হয়, গত ম্যাচে সে উইকেট পেয়ে গেছে। আমার কাছেও আহামরি কোনো বোলার মনে হয়নি।’",
            "এত দিন দক্ষিণ আফ্রিকার বিপ‌ক্ষে ওয়ানডেতে বাংলাদেশের সর্বোচ্চ রান ছিল মোহাম্মদ আশরাফুলের। ২০০৭ বিশ্বকাপে গায়ানায় সে ম্যাচ বাংলাদেশ জিতেছিল আশরাফুলের ৮৭ রানের কল্যাণে। আজ সে রানও টপকে গেলেন সৌম্য। তাও আবার শেষ বলে ছক্কা মেরে! শেষ বলে অমন ছয়ের পেছনে কি আশরাফুলের রানের কথা মনে পড়েছিল? সৌম্য বিনয়ের সঙ্গে জানালেন তেমনটা ভাবেননি, ‘এটা আগে থেকে চিন্তা করিনি। প্রথম বল থেকেই যেভাবে চেষ্টা করি খেলতে, শেষ বলেও তা-ই।’"
        ],
        "comment": [
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "সাবাস সৌম্য সাবাস! তোমার জন্যই আজ আমরা জয়ের স্বাদটা পেলাম।",
            "We are not expecting to win all matches but to see the good spirit for next 4-5 years.",
            "সৌম্যা সরকার সবার মন জুরে আছে ....... ওর ব্যাটংএ যেন মায়া ধরে",
            "সৌম্য সরকারের ব্যাটিং\nএমনিতেই নয়নজুড়োনো। তাঁর\nব্যাটিং ভঙ্গিমা, শট খেলার\nধরন-চোখের জন্য বড় স্বস্তিদায়ক!"
        ]
    },
    {
        "title-page": "‘ভীষণ জরুরি’ জয়, বললেন মাশরাফি",
        "content": [
            "সেই চিরচেনা হাসি নেই। দলের সবচেয়ে ছোটটির সঙ্গে বয়সের ব্যবধান ঘুচিয়ে সেই পরিচিত দুষ্টুমিও নেই। কদিন ধরেই মাশরাফির মুখ ভার। যেটা তাঁকে একদমই মানায় না। সমর্থকদের প্রত্যাশার ওজন দিনকে দিন বাড়ছে। বাড়বেই তো। সেই প্রত্যাশার পারদ তো মাশরাফিরাই উঁচু থেকে উঁচুতে নিয়ে যাচ্ছেন। কিন্তু প্রত্যাশার ছায়াসঙ্গী হয়ে, হাতে হাত ধরে আসে চাপও। তবে কি তাঁর দল সেই চাপ নিতে পারছে না?",
            "এই প্রশ্নগুলো উঠছিল। উপজাত হিসেবে ছিল আরও কিছু প্রশ্ন। টানা ক্রিকেটের ধকল সইতে পারছে না দল? আত্মবিশ্বাসে ধরেছে চিড়? টানা চারটি আন্তর্জাতিক ম্যাচ হারার অভিজ্ঞতা যে মাশরাফিদের নিকট অতীতেই আর হয়নি। ভারত-পাকিস্তানকে হারিয়ে ‘বড় দল’ হয়ে ওঠার আভাস, যে আভাসের সার্থক প্রতিফলন ওয়ানডে র‍্যাঙ্কিংয়ে। কিন্তু বড় দল হয়ে উঠতে চাইলে চাপের ওজনই কাঁধে বয়ে নিতে জানতে হয়।",
            "দক্ষিণ আফ্রিকার মতো পেশাদার দলের বিপক্ষে দারুণ পেশাদারি এক জয়। তার চেয়েও বড় কথা, এই জয় এসেছে চাপের মুখে। যে জয়টা তাই মাশরাফির কাছে ‘ভীষণ জরুরি’ ছিল। ম্যাচ শেষে বলেছেন, ‘এটা ভীষণ জরুরি একটা জয় ছিল। গত আট মাস ধরে আমরা খুবই ভালো খেলছিলাম। হুট করে আগের চারটি ম্যাচ হেরে যাই। এই জয় আমাদের আত্মবিশ্বাস ফিরিয়ে আনবে।’",
            "দক্ষিণ আফ্রিকার মতো দলকে ১৬০-এর ঘরে আটকে দেওয়া। এত দীর্ঘ ওয়ানডে ইতিহাসে প্রোটিয়ারা প্রথমে ব্যাট করে এত অল্পতে গুটিয়ে গেছে খুব কমই। অধিনায়ক নিজেও দারুণ বোলিং করেছেন। তবে বোলিংয়ের একক কোনো নায়ক নেই। অধিনায়কও সবার পিঠ চাপড়ে দিলেন, ‘মুস্তাফিজ যেভাবে বোলিং করেছে, সত্যিই অসাধারণ। নাসির তো গত বিশ্বকাপ থেকেই আমাদের সেরা বোলারদের একজন হয়ে উঠেছে। সাকিব সব সময়ই বড় মাপের খেলোয়াড়। আমাদের জন্য এটা শুভ লক্ষণ।’",
            "বোলিং নয়, অধিনায়কের মূল দুশ্চিন্তার জায়গা ছিল ব্যাটিং। আজও শুরুটা হয়েছে নড়বড়ে। তবে কোনো বিপদ ঘটতে দেয়নি সৌম্য-মাহমুদউল্লাহর জুটি। এটাই তৃপ্তি দিচ্ছে মাশরাফিকে, ‘আমাদের ব্যাটসম্যানরাও আজ দায়িত্ব নিয়ে এগিয়ে এসেছে। চোট থেকে ফিরেই মাহমুদউল্লাহ তো দুর্দান্ত খেলল। আশা করি ওর এই খেলা ধরে রাখবে। আমরা ঠিকমতো সবকিছু করতে পারলে এভাবেই ভালো খেলে যাব।’",
            "আর ‘এভাবেই ভালো খেলে যাওয়া’র মানে কি তবে আরও একটি স্মরণীয় সিরিজ জয়? উত্তরটা বুধবারের মুঠোতেই তোলা থাকল আপাতত।"
        ],
        "comment": [
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "আফ্রিকার সিংহ শিকার করে ম্যাচের ‘সরকার’ সৌম্য\nনিজস্ব প্রতিবেদন\nকলকাতা, ১২ জুলাই, ২০১৫, ১৫:২৭:৪৩\nডি কককে ফিরিয়ে উচ্ছ্বসিত মুস্তাফিজুর। ছবি: এএফপি।\nহাতিবাগান মার্কেটের অলিগলিতে যদি দু’জনকে ছেড়ে দেওয়া হয়, চিনে বেরোতে পারবেন কি না সন্দেহ।\nলাজুক, শান্ত, মিষ্টভাষী, বিনয়ী— ভাল ছেলের ব্যাখ্যায় যে যে উপমা ব্যবহার সম্ভব, স্বচ্ছন্দে সেগুলো এঁদের নামের পাশে বসিয়ে দেওয়া যেতে পারে। মুস্তাফিজুর রহমানকে দেখলে বিশ্বাস হবে না, তাঁর হাত থেকে ও রকম মারণ-কাটার বেরনো সম্ভব। শান্তশিষ্ট কলেজপড়ুয়া হিসেবে বিশ্বাসযোগ্য, কিন্তু ক্রিকেট-বিশ্বকে কাঁপিয়ে দেওয়া বোলার হিসেবে নয়। পেস বোলারের গলায় যে আগুনে ভাষাটা থাকতে দেখা যায়, সেটা শতচেষ্টাতেও খুঁজে পাওয়া কঠিন। সৌম্য সরকার দ্বিতীয় জন। কথাবার্তা এতটা মার্জিত, ব্যবহারে এতটা ভদ্র যে মনে হবে, এ ছেলে তো সাহিত্যের প্রোফেসর হতে পারত! এ ক্রিকেটে কেন?\nদৃষ্টির বিচার অধিকাংশেই ভ্রমাত্মক এবং এখানেও তা ব্যতিক্রম নয়। সে তো ইতালির আন্দ্রে পির্লোকে দেখলেও মনে হয়, ইনি ফুটবলে না থেকে সঙ্গীতজগতের কেউ হলে বেশি মানাত। ইংল্যান্ডের অ্যালিস্টার কুককে দেখলে ক্রিকেটারের চেয়ে হলিউডের রোম্যান্টিক নায়কের চরিত্রে বেশি উপযোগী লাগে। মুস্তাফিজুর-সৌম্যরও তাই আফ্রিকার সিংহদের বিস্ফারিত করে ছেড়ে দেওয়ায় অবিশ্বাস্য কিছু নেই।\nকিন্তু শুধু বিস্ফারিত করে আফ্রিকার সিংহদের এঁরা ছেড়ে দিলেন বললে, খুব অন্যায় হবে। রবিবাসরীয় মীরপুর আরও একটা দেশের ইতিহাস শুধু দেখল না, দেখল দেশের ক্রিকেট-ভবিষ্যতও ঠিক দিকে এগোচ্ছে। মাশরফি মর্তুজার পরে কে, তামিম ইকবালদের পরে কে, এ দিনের পর থেকে প্রশ্নগুলোর ভিড় আর থাকা উচিত নয়।\nপাকিস্তান, ভারত, দক্ষিণ আফ্রিকা— ক্রিকেটের তিন মহাশক্তিকে পর্যদুস্ত করে ছেড়ে দিলেন মাশরফি মর্তুজারা। নির্যাসে ধরলে ওই দু’জন— মুস্তাফিজুর এবং  সৌম্য। প্রথম জন স্বমূর্তি ধরে প্রোটিয়া ব্যাটসম্যানদের নাচিয়ে তিনটে উইকেট। দ্বিতীয় জন, ম্যাচ জেতানো অপরাজিত ৮৮। পদ্মাপারের ক্রিকেটকে তাঁরা মনে রাখার মতো দিনই উপহার দিলেন না, চলতি ওয়ান ডে সিরিজের সিংহদরজাও হাট করে দিলেন। সিরিজ এখন সেই স্টেশনে দাঁড়িয়ে যেখান থেকে দু’টো ট্রেন ছাড়তে পারে। একটা, ও পারের গৌরবের। অন্যটা, আফ্রিকার সম্মানের। সিরিজ এখন তো ১-১।\nদক্ষিণ আফ্রিকা প্রথমে ব্যাট করে এ জিন তুলেছিল ১৬২। যাকে মোটেও অঘটন বলা যাবে না। কারণ এর পিছনে একটাই কারণ—বাংলাদেশের দুর্ধর্ষ বোলিং। মুস্তাফিজুর যে বলটায় কুইন্টন ডি’কক আউট হলেন, সেটা কাটার ছিল না। কিন্তু স্বপ্নের ডেলিভারি ছিল। যা ডি’কককে অসহায় করে দিয়ে মৃত্যুর দিকে ঠেলে দিয়ে গেল। দক্ষিণ আফ্রিকা বিপর্যয় কাটিয়ে ওঠার চেষ্টা করছে যখন, দ্বিতীয় ধাক্কাটা দেন মুস্তাফিজুর। জে পি দুমিনিকে তুলে নিয়ে। হাসিম আমলাও ব্যর্থ। এবি ডে’ভিলিয়ার্সের জায়গায় তাঁকে অধিনায়কের দায়িত্ব দেওয়া হয়েছে। কিন্তু তাঁকে তো বল্গাহীন দৌড়ের সুযোগই দিচ্ছে না বাংলাদেশ। এ দিন ২২ রানের বোল্ড। ঘাতকের নাম রুবেল হোসেন। একশো রানেরও কমে এ দিন পাঁচ উইকেট চলে গেল, দেড়শোর আগে সাতটা, বাংলাদেশকে বাঁচাত কে? মুস্তাফিজুর তিনটে, নাসির হোসেন তিনটে, রুবেল দু’টো, মাশরফি একটা— এঁরা মাত্র ১৬২ রানে গুঁড়িয়ে দিলেন বাংলাদেশকে।\nকিন্তু তখনও অর্ধেক কাজ সমাপ্ত মাত্র, পুরোটা নয়। বরং উদ্যত দাঁতনখ নিয়ে পূর্ণ উদ্যমে বাংলা ব্যাটিংয়ের উপরে ঝাঁপিয়ে পড়েছে আফ্রিকার বোলিং। তামিম ইকবাল আউট। লিটন দাস আউট। বাংলাদেশ ২৪-২। ওই সময় স্রোতের টানে ভেসে যাওয়ার সমূহ সম্ভাবনা ছিল, কিন্তু তার সামনে দুর্ভেদ্য প্রাচীর হয়ে দাঁড়ালেন সৌম্য সরকার। ৭৯ বলে অপরাজিত ৮৮, তেরোটা বাউন্ডারির সঙ্গে একটা ছক্কা। মাহমুদউল্লাহকে কৃতিত্ব অবশ্যই দিতে হবে। অর্ধশতরানের জন্য শুধু নয়, অন্য দিকটাও তিনি নিশ্ছিদ্র করে দেন। সবচেয়ে বড় কথা, এঁরা দু’জন একদম শেষ পর্যন্ত থেকে জিতিয়ে ফিরলেন। সৌম্যকে তো আউট করাই গেল না। মাহমুদউল্লাহ আউট হলেনঠিকই, কিন্তু তখন বাংলাদেশের জয়কে স্রেফ সময়ের অপেক্ষা দাঁড়াচ্ছে।\nম্যাচ শেষে মাশরফি মর্তুজা বলছিলেন, ‘‘জয়টা খুব দরকার ছিল। আমরা শেষ চারটে ম্যাচ হেরেছি। কিন্তু গত আট মাসে আমরা খুবই ভাল খেলছিলাম।’’ বাংলাদেশ অধিনায়ক যে সম্মানের কারণে জয়টা চাইছিলেন, সেটা তাঁর ও টিমের প্রাপ্য। নভেম্বর ২০১৪ থেকে আজ পর্যন্ত যে ওয়ান ডে ক্রিকেটে জয়ীর তালিকায় এর পর বাংলাদেশ দুইয়ে। একে নিউজিল্যান্ড। তারা জিতেছে উনিশটা। বাংলাদেশ চোদ্দো। মহাশক্তি হয়েও যাদের আগে দক্ষিণ আফ্রিকা, অস্ট্রেলিয়া, ভারত বা পাকিস্তান নেই।\nযদি এটা সামিয়ক সু-সময়ের আশীর্বাদ হয়, আলাদা কথা। কিন্তু এমন মহাসাফল্য যদি এখন থেকে বাংলাদেশ ক্রিকেটের পরিচিতি হয়, তা হলে একটা কথা লিখে ফেলা উচিত।\nপদ্মাপারের সামনে ক্রিকেট-গৌরবের অনন্ত আকাশ অপেক্ষা করে আছে।\nসংক্ষিপ্ত স্কোর: দক্ষিণ আফ্রিকা ৪৬ ওভারে ১৬২ (দু’প্লেসি ৪১, মুস্তাফিজুর ৩-৩৮, নাসের ৩-২৬) বাংলাদেশ ২৭.৪ ওভারে ১৬৭-৩ ( সৌম্য ৮৮ন:আ:, মাহমুদউল্লাহ ৫০)।",
            "",
            "",
            "অসাধারণ! ধন্যবাদ এবং কৃতজ্ঞতা মাশরাফির দল, বোলিং, ব্যাটিং, ফিল্ডিং কোচ, সর্বোপরি টিম এবং বিসিবি ম্যানেজমেন্টকে। চ্যাম্পিয়নস ট্রফি এবং বিশ্বকাপের জন্য কয়েকজন সারপ্রাইজ প্লেয়ার রিজার্ভ রাখলে ভালো হয়।",
            "congratulation bangladesh cricket team .i am very happy to win bangladesh . i expect coming 3rd odi also win bangladesh.",
            "এক কথায় দারুণ খেলেছ।  এগিয়ে যাও তোমরা"
        ]
    },
    {
        "title-page": "প্রত্যেককে তিনটি করে গাছ লাগাতে বললেন প্রধানমন্ত্রী",
        "content": [
            "প্রত্যেক নাগরিককে অন্তত তিনটি করে গাছ লাগাতে বলেছেন প্রধানমন্ত্রী শেখ হাসিনা। তিনি বলেছেন, প্রাপ্ত বয়স্ক প্রত্যেক নাগরিককে অন্তত একটি বনজ, একটি ফলদ ও একটি ভেষজ বৃক্ষের চারা লাগাতে হবে। এর মাধ্যমে প্রাকৃতিক ভারসাম্য রক্ষায় জনগণের অংশগ্রহণ প্রতিষ্ঠিত হবে।",
            "আজ রোববার রাজধানীর খামারবাড়িতে কৃষিবিদ ইনস্টিটিউশন মিলনায়তনে বিশ্ব পরিবেশ দিবস ও পরিবেশ মেলা-২০১৫ এবং জাতীয় বৃক্ষ রোপণ অভিযান ও বৃক্ষ মেলার উদ্বোধনী অনুষ্ঠানে এসব কথা বলেন। খবর বাসসের।",
            "প্রধানমন্ত্রী বলেন, সরকারের একার পক্ষে প্রাকৃতিক ভারসাম্য রক্ষার মতো কঠিন কাজ করা সম্ভব নয়। এ জন্য দেশের সব নাগরিককে পরিবেশ সম্পর্কে সচেতন ও পরিবেশ সুরক্ষায় উদ্যোগী হতে হবে।",
            "শেখ হাসিনা বলেন, ‘আমাদের জগৎ মাতার সুরক্ষায় আমরা সবাই যত্নবান হলে সবুজ প্রবৃদ্ধি বিকাশের মাধ্যমে দেশের অপরিচ্ছন্ন পরিবেশের ব্যাপক পরিবর্তন আনতে পারি। আমরা এ পৃথিবীকে যতটুকু যত্নে লালন করব, পৃথিবী ঠিক ততটুকু সম্ভাবনা ধারণ করবে আমাদের জন্য। কাজেই প্রাকৃতিক সম্পদের যথাযথ ব্যবহার এবং সংরক্ষণ আমাদের নিজেদের ও ভবিষ্যৎ প্রজন্মের স্বার্থে করতে হবে।’",
            "রাজধানীর গুলশান ও ধানমন্ডি এই দুইটি লেকের অবৈধ দখল ও দূষণ পরিস্থিতি সম্পর্কে প্রধানমন্ত্রী বলেন, ‘ওই এলাকায় পানির প্রবাহ স্বাভাবিক রাখতে লেকের বিস্তার ও গভীরতা বজায় রাখা হবে। গত কয়েক বছরে লেকের উল্লেখযোগ্য অবৈধ দখল অপসারণ করা হয়েছে।’",
            "এর আগে প্রধানমন্ত্রী পরিবেশ সুরক্ষা ও দূষণ নিয়ন্ত্রণে বিশেষ ভূমিকার জন্য আইনজীবী মনজিল মোরসেদ এবং প্রকৃতি ও জীবন ফাউন্ডেশনের প্রতিষ্ঠাতা আবদুল মুকিত মজুমদারকে পরিবেশ পদক-২০১৫ প্রদান করেন। এ বছর বন ও বন্য প্রাণী সংরক্ষণে সচেতনতা সৃষ্টির জন্য জাহাঙ্গীরনগর বিশ্ববিদ্যালয়ের অধ্যাপক এম মনিরুল হাসান ও র‌্যাপিড অ্যাকশন ব্যাটালিয়ন (র‌্যাব), নওগাঁ ভিত্তিক বেসরকারি সংস্থা নিশানেরর পরিচালক মহিদুল রহমান এবং রাজশাহীর পুঠিয়ার এম আবদুল হামিদ বঙ্গবন্ধু বন্য প্রাণী সংরক্ষণ পদক লাভ করেন। প্রধানমন্ত্রী সামাজিক বনায়নে নওগাঁ ও গাজীপুরের দুজনকে মুনাফার চেক প্রদান করেন। পরে প্রধানমন্ত্রী কৃষিবিদ ইনস্টিটিউশনের চত্বরে একটি হৈমন্তীর চারা রোপণ এবং বঙ্গবন্ধু আন্তর্জাতিক সম্মেলন কেন্দ্র সংলগ্ন মাঠে বৃক্ষমেলা-২০১৫ উদ্বোধন করেন।"
        ],
        "comment": [
            "আপনি নিজে দেশি বিদেশী পরিবেশবিদদের উপদেশের তোয়াক্কা না করে এক তরফা ভাবে সুন্দরবন ঘেষে কয়লা বিদ্যুৎ কেন্দ্র নির্মানের আদেশ দিয়ে সুন্দরবনকে ধ্বংসের দিকে নিয়ে যাচ্ছেন এখন আবার বৃক্ষপ্রেমিক সেজে অন্যদের ছবক দিচ্ছেন বেশি করে গাছ লাগাতে!",
            "তামাশা আর কি"
        ]
    },
    {
        "title-page": "বাংলাদেশের নদীতে অক্সিজেনের মাত্রা গবেষণা করবে ভারতীয় বিজ্ঞানীরা",
        "content": [
            "বাংলাদেশের বঙ্গোপসাগরে মধ্যে দিয়ে প্রবাহিত নদ-নদীর তথ্য-উপাত্ত সংগ্রহ করবেন ভারতীয় বিজ্ঞানীরা। এ ছাড়া বঙ্গোপসাগরের যেসব স্থানে অক্সিজেনের মাত্রা প্রায় শূন্যে নেমে গেছে, সেই ‘মৃত অঞ্চলগুলো’ নিয়ে গবেষণা চালাবেন তাঁরা। ",
            "পিটিআইয়ের খবরে বলা হয়েছে, এ ব্যাপারে ঢাকা বিশ্ববিদ্যালয় এবং ভারতের গোয়াভিত্তিক ন্যাশনাল ইনস্টিটিউট অব ওশেনোগ্রাফি (এনআইও) একটি স্মারক সই করেছে। এর স্মারকের আওতায় ভারতীয় বিজ্ঞানীরা বঙ্গোপসাগর দিয়ে বাংলাদেশের মধ্যে প্রবাহিত নদ-নদীর পানির নমুনা সংগ্রহ করবেন। ",
            "এনআইওর পরিচালক এস ডব্লিউ এ নাকভি পিটিআইকে বলেন, বঙ্গোপসাগরের ১৫০ থেকে ৬০০ মিটারের মধ্যে অক্সিজেনের মাত্রা প্রায় শূন্যর কোঠায়। বাংলাদেশের কৃষিজমিতে নাইট্রোজেনের ব্যবহার বাড়ছে। এই নাইট্রোজেন নদীর মধ্য দিয়ে প্রবাহিত হয়ে সাগরে পড়ছে। এর ফলে সাগরে অক্সিজেনের পরিমাণ দিন দিন কমছে। ",
            "নাকভি আরও বলেন, ‘রাসায়নিক সার জমিতে ব্যবহারের ফলে সেগুলো সাগরের পানিতে পড়ে অক্সিজেনের পরিমাণ কমাচ্ছে। এর প্রভাব পরিবেশ এবং বাস্তুসংস্থানের ওপর পড়বে। এ জন্যই তাঁরা নাইট্রোজেনের পরিণতি যাচাই করতে আগ্রহী।’ তিনি আরও বলেন, কৃষিজমি থেকে নাইট্রোজেনের পরিমাণ কতটুকু পানির সঙ্গে মিশে যাচ্ছে, তাঁরা তা হিসাব করবেন। ",
            "এই গবেষণার কারণ ব্যাখ্যা করে এনআইওর পরিচালক এস ডব্লিউ এ নাকভি বলেন, সমুদ্রের পানি ও মিঠা পানিতে নাইট্রোজেন চক্র কীভাবে কাজ করে, তা খতিয়ে দেখা হবে। পানিবাহিত নাইট্রোজেন বিভিন্ন শ্যাওলা তৈরিতে সাহায্য করে। অতিরিক্ত নাইট্রোজেনের কারণেই শেওলা বৃদ্ধি হয়। আর শেওলা মরে যাওয়ার পর পানির অক্সিজেন হ্রাসে ভূমিকা রাখে। ",
            "নাকভি বলেন, ‘বিশ্বে অন্তত ৬০০টি জায়গায় উপকূলীয় এলাকার পানি অক্সিজেন শূন্য হয়ে পড়েছে। দক্ষিণ এশিয়ায় আমরা উৎপাদন বাড়ানোর জন্য কৃষি জমিতে বিপুল পরিমাণ রাসায়নিক সার ব্যবহার করি। এ সব সারের অধিকাংশই আবার পানিতে ভেসে যাচ্ছে। কখনো সেগুলো ভূগর্ভে এবং পানিতে মিশছে যাচ্ছে। এ নিয়ে গবেষণা পরিবেশ এবং মানব সমাজের জন্য গুরুত্বপূর্ণ।’ তিনি বলেন, খাবার পানিতে নাইট্রোজেনের পরিমাণ বেশি হলে মানুষের স্বাস্থ্যের জন্য তা বিভিন্ন ক্ষতির কারণ হয়ে দাঁড়ায়। এ ছাড়া নবজাতকের জন্য মারাত্মক সমস্যা তৈরি করে।"
        ],
        "comment": [
            "ইদানিং প্রথম আলো খবরের হেডিং আর ভেতরের খবর গুলিয়ে ফেলছে। যেমন, অক্সিজেন ও নাইট্রোজেন। যাই হোক, বাংলাদেশের নদ-নদীর অক্সিজেনের মাত্রা ৫ থেকে ৮+ মিলিগ্রাম/ লিটার। আর বুড়িগঙার ক্ষেত্রে ২ এর নীচে, কখনও (শীতকালে) দশমিক দুই এর নীচে। এ সকল হিসেব তো দেশিয় বিশ্ববিদ্যালয়রা করেছে। আর নাইট্রোজেন তে লবন আকারে পানিতে দ্রবীভূত থাকে। পানি সংগ্রহ------ ফুটন--->অধ:ক্ষেপ/দ্রবণ   -- >  ইত্যাদি। কাজেই ইহা নির্ণয় করতে বিদেশি বিজ্ঞানী দরকার?    কি বিচিত্র আমরা ?!!",
            "নদীর পানি বন্ধ করে নদীর পানির অক্সিজেন পরীক্ষা করবে ভারত, ভাল খুব ভাল!"
        ]
    },
    {
        "title-page": "বিচারকাজে দেরি বরদাশত করা হবে না: প্রধান বিচারপতি",
        "content": [
            "প্রধান বিচারপতি সুরেন্দ্র কুমার সিনহা বলেছেন, মামলার তারিখ দীর্ঘায়িত করে বিচার কাজ বিলম্বিত করা কোনোভাবেই বরদাশত করা হবে না। তিনি অল্প দিনের ব্যবধান রেখে মামলার তারিখ দেওয়ার কথাও বলেছেন।",
            "প্রধান বিচারপতি আজ রোববার নারায়ণগঞ্জের বিভিন্ন আদালতের বিচারকাজ পরিদর্শন করেন। এর পর বিকেলে জেলায় কর্মরত বিচারকদের নিয়ে আয়োজিত বিচার বিভাগীয় সম্মেলনে প্রধান অতিথির বক্তব্য রাখেন। ওই সম্মেলনে বিচারকেরা ছাড়াও নারায়ণগঞ্জের জেলা প্রশাসক আনিসুর রহমান মিঞা ও পুলিশ সুপার ড. খন্দকার মহিদ উদ্দিন উপস্থিত ছিলেন।",
            "প্রধান বিচারপতি এ সময় হরতাল-অবরোধের সময় গাড়ি পোড়ানোর মামলার সুষ্ঠু তদন্তের নির্দেশ দেন। তিনি বলেন, পুলিশের দুর্বল তদন্তের কারণে বিচার বিভাগ নিয়ে রাজনীতিবিদেরা অভিযোগের সুযোগ পায়। এ ছাড়া পুলিশের দুর্বল তদন্তের কারণে অনেক আসামি আইনের ফাঁক গলে জামিন পেয়ে যায় বলেও মন্তব্য করেন তিনি।",
            "জেলা ও দায়রা জজ সৈয়দ এনায়েত হোসেন সম্মেলনে সভাপতিত্বে করেন। জেলা আইনজীবী সমিতির সভাপতি অ্যাডভোকেট সাখাওয়াত হোসেন খান ও সাধারণ সম্পাদক অ্যাডভোকেট হাসান ফেরদৌস জুয়েলও সম্মেলনে যোগ দেন।"
        ],
        "comment": [
            "হাহাহাহাহা................. এটা মনে হয় বিরােধীদের জণ্য। কারন বিরােধীরা সবাই জেলে নাই.......... সেটা খুবই বাজে দেখায় !!!!!",
            "যুবক বয়সে খুন করিল অত:পর রায় হবার পূবেই আসামী বৃদ্ধ হয়ে মারা গেল! দেশের এই যখনি অবস্থা তখন আমরা সাধারণ জনগণ খুব বিপদে আছি।  আমাদের গ্রামে ২০০৫ সালের জানুয়ারি মাসেএকটি খুন হয় ৯ জন আসামীর মধ্যে তিনজন অলরেডি মারা গেছে আরও দুইজনের অবস্থা যায় যায়। এখন বর্তমনে বাদী পক্ষ খুব বিপদে আছে।"
        ]
    },
    {
        "title-page": "সীমাহীন আনন্দের গোসল",
        "content": [
            "আমার ছোটবেলা কেটেছে গ্রামের বাড়িতে। ছোট একটি গ্রাম, নাম তার কেশরাঙা। খুব অল্প বয়সে মনে প্রশ্ন জেগেছিল আমার, গ্রামের এই নাম কেন? বয়সে যারা বড় তাদেরও জিজ্ঞেস করেছিলাম। কারও কাছে সঠিক উত্তর পাইনি। তবে উত্তর না পেলেও, আমি খুশি এই মিষ্টি নামে। যার অর্থ রঙিন চুল।",
            "আমাদের বাড়িটি ছিল অনেক গাছগাছালি দিয়ে ভরপুর। পাশেই ছিল তিনটি পুকুর ও একটি বিরাট দিঘি। দিঘিটির গভীরতা খুব কম ছিল তখন। চৈত্রের দুপুরে আমদের গোসলের কোনো ধরাবাঁধা নিয়ম ছিল না। হেঁটে হেঁটে দিঘিটির একপাশ থেকে অন্যপাশে যেতে পারতাম। কোথাও কোমর সমান পানি, কোথাও বুক সমান আবার কোথাও গলা সমান পানি। গরমের দিনে আমাদের গোসল ছিল কমপক্ষে দুই, তিন ঘণ্টা ধরে। সঙ্গে থাকত অনেক বিচিত্র গ্রামীণ জলের খেলার আয়োজন। একটা খেলা ছিল অনেকটা এ রকম—এটা কি মরিচ, এক ডুবে ধরিস, তারপর সবাই মিলে ধরার চেষ্টা চলত।",
            "অনেক দেশ, অনেক শহর, অনেক সুইমিং পুলে গোসল করার ভাগ্য হয়েছে। কিন্তু সেই সীমাহীন আনন্দের গোসল আমি আমার জীবনে আর কোনো দিন করিনি।",
            "আমরা ওটাকে দিঘি বলেই ডাকতাম। সুদূর জার্মানিতে বসে নীরবে আমি আমার দিঘিকে ডাকি, আমার মন খুব দ্রুত চলে যায় চৈত্রের দুপুরের দিঘির পাড়ে। দিঘির উত্তর ও পশ্চিম পাড়ে অনেক বড় জঙ্গল ছিল। দুপুরের প্রচণ্ড রোদে জঙ্গলের গাছের ভেতর থাকত হালকা বাতাস আর ছায়া। কত ঘুরে বেড়িয়েছি সেই জঙ্গলে! ঘুরে ঘুরে আমরা জঙ্গলের গাব ফল, কাউ ফল খেতাম।",
            "গাব ফলটা আমার খুব ভালো লাগত না, কিন্তু গাছ পাকা কাউ ফলটি আমার খুব ভালো লাগত, সাধ ছিল টকমিষ্টি। ফল দুটির শুদ্ধ নাম এটি কি না আমি জানি না। তবে আজকে আর শুদ্ধ কোনো কিছু খুঁজতে ইচ্ছে করছে না। ভুল হলে পাঠক নিজ গুনে ক্ষমা করবেন।",
            "দিঘিতে অনেক মাছ ছিল। যখন জেলেরা জাল ফেলত, অনেক বড় বড় রুই, কাতল, মৃগেল মাছ পাওয়া যেত। আমাদের আর্থিক অবস্থা ছিল মধ্যবিত্ত। তাই বাজার থেকে অনেক বড় রুই আর কাতল মাছ নিয়মিত কেনা হতো না। কিন্তু দিঘিতে জাল ফেলা হলে, সেখান থেকে মাছ ভাগে পেতাম। সারা বাড়ির মানুষ মাছ ভাগ করে নিত। আমার মা সেই মাছগুলো বড় বড় টুকরো করে, পেঁয়াজ দিয়ে মাখা মাখা ঝোল করে রান্না করতেন। আমার মা সেই মাছকে ছোট টুকরো করতেন না। হয়তো ভাবতেন, সুযোগ পেলে সন্তানদের বড় টুকরো খাওয়ালে মন বড় হবে (smile emotion)।",
            "বর্ষার সময় দিঘিটি থাকত পানিতে টইটম্বুর। দিঘির বিশালতা অনেক ছিল, কিন্তু গভীরতা কম ছিল। তাই তো আমার দিঘিটি মনের অজান্তে আমার খুব প্রিয় ছিল। মনে হতো এই দিঘি আর যাই হোক, অন্তত আমাকে ডুবিয়ে মারবে না। আমি জানি না, কেন জানি, আমার মনের ভেতরে সবসময় গভীরতা আর উচ্চতা ভীতি কাজ করে।",
            "দিঘিটি এখন বদলে গেছে। আসলে দিঘি বদলাতে চায়নি। মানুষ জোর বদলিয়েছে, মানুষের প্রয়োজনে আমরা দিঘিটির বুক কেটে ছিঁড়ে গভীর করেছি।",
            "দিঘিটিতে এখন ঝাঁপ দিলে হয়তো আর আমি আগের মতো হেঁটে বেড়াতে পারব না। সেই আমার আনন্দের গোসলও হবে না। তারপর ও আমি ওকে ভালোবাসি, এখন দিঘিটির পাড়ে গিয়ে বসতে চাই।",
            "আমার দিঘি আমাকে কি ডাকে...আমি জানি না, তবে জিজ্ঞেস করতে খুব ইচ্ছে করে। আমি কল্পনা করি, আমার দিঘি আমার পথ চেয়ে আছে, তাকিয়ে আছে নিল আকাশের দিকে, চেয়ে আছে আমার পথের দিকে। আমি ঝাঁপ দিতে চাই, দিঘির বুকে ঝাঁপিয়ে পড়ে উন্মাতাল গোসলে মেতে উঠতে চাই...।"
        ],
        "comment": [
            "আমারও ছোটবেলায় আপনার মত পুকুরে দলবেধে অবিরাম গোছলের অনেক স্মৃতি আছে। ধন্যবাদ আপনাকে যে আপনি আমাকে কিছুক্ষণের জন্য হলেও আমার শৈশবে ফিরিয়ে নিয়ে গিয়েছিলেন।"
        ]
    },
    {
        "title-page": "নোয়াখালীতে হিজড়াকে হত্যা, আটক ২",
        "content": [
            "নোয়াখালীর কোম্পানীগঞ্জের চর কাঁকড়া ইউনিয়নে একজন হিজড়াকে প্রকাশ্যে পিটিয়ে হত্যার অভিযোগ পাওয়া গেছে। আজ দুপুর ১২টার দিকে ইউনিয়নের নতুন বাজার মডেল মাদ্রাসার পাশের সড়কে এ ঘটনা ঘটে।",
            "নিহত ব্যক্তির নাম লাকী আক্তার ওরফে জাহাঙ্গীর (২৫)। এ সময় পিটুনিতে আহত সোনালী (২৮) ও মল্লিকা (২২) নামের অপর দুই হিজড়াকে নোয়াখালী জেনারেল হাসপাতালে চিকিৎসা দেওয়া হয়েছে। এ ঘটনায় জড়িত থাকার অভিযোগে মাঈন উদ্দিন মাস্টার ও আবদুস সাত্তার নামের দুজনকে পুলিশ আটক করেছে।",
            "বিকেলে সদর সার্কেলের সহকারী পুলিশ সুপার (এএসপি) নবজৌতি খীসা ঘটনাস্থলে যান। তিনি প্রথম আলোকে জানান, ঘটনার সঙ্গে জড়িত সন্দেহে দুজনকে আটক করা হয়েছে। অন্য অভিযুক্তদেরও গ্রেপ্তারের চেষ্টা চলছে।",
            "পুলিশ ও স্থানীয় লোকজনের ভাষ্য, প্রায় দেড় মাস আগে আগে উপজেলার মুছাপুর এলাকায় বসবাসকারী কয়েকজন হিজড়া চর কাঁকড়ার পাটোয়ারি বাড়িতে একটি বিয়ের অনুষ্ঠানে গিয়ে নাচ দেখিয়ে টাকা দাবি করেন। এ নিয়ে বাড়ির লোকজনের সঙ্গে তাঁদের বাগ্‌বিতণ্ডা হয়। গতকাল শনিবার বিকেলে তাঁরা চর কাঁকড়ার নতুন বাজারে বিভিন্ন দোকান থেকে টাকা তুলতে যান। এ সময় পাটোয়ারি বাড়ির সাদ্দাম নামের এক যুবকের সঙ্গে আগের ঘটনা নিয়ে বাগ্‌বিতণ্ডা হয়। একপর্যায়ে সাদ্দামসহ কয়েকজন লাকী আক্তারকে আটকে রেখে মারধর করে ছেড়ে দেন। এ ঘটনার বিচার চাইতে আজ সকাল দশটার দিকে লাকী তাঁর কয়েকজন সহযোগী হিজড়াকে নিয়ে ইউনিয়ন পরিষদ (ইউপি) কার্যালয়ে যান। তাঁরা চেয়ারম্যান ও উপস্থিত সদস্যদের কাছে চর কাঁকড়ার কালাম, সাত্তার, মিজান ও ওয়াশিমসহ কয়েকজনের বিরুদ্ধে অভিযোগ করেন। হিজড়াদের অভিযোগ শুনে চেয়ারম্যান বুধবার সকালে সালিসের দিন নির্ধারণ করে তাঁদের ওই দিন আসতে বলেন।",
            "হিজড়ারা ইউপি কার্যালয় থেকে একটি সিএনজি চালিত অটোরিকশা যোগে মুছাপুর ফেরার পথে নতুন বাজার এলাকায় সাদ্দাম, সাত্তার ও কালামসহ একদল যুবক অটোরিকশা থামিয়ে তাঁদের ওপর হামলা চালান। এতে লাকীসহ তিন হিজড়া গুরুতর আহত হন। অন্য হিজড়ারা তাঁদের উদ্ধার করে প্রথমে উপজেলা স্বাস্থ্য কমপ্লেক্সে নেন। সেখান থেকে নোয়াখালী জেনারেল হাসপাতালে নেওয়া হলে কর্তব্যরত চিকিৎসক লাকী আক্তারকে মৃত ঘোষণা করেন।",
            "হিজড়া চুমকি অভিযোগ করেন, ইউপি কার্যালয় থেকে ফেরার পথে সাত্তার, কালামসহ একদল লোক তাঁদের ওপর হামলা চালান। তাঁরা লাকীকে পিটিয়ে মেরে ফেলেন।",
            "নোয়াখালী জেনারেল হাসপাতালের আবাসিক চিকিৎসা কর্মকর্তা (আরএমও) ফরিদ উদ্দিন চৌধুরী প্রথম আলোকে বলেন, হিজড়ারা হাসপাতাল থেকে জোর করে লাকীর লাশ নিয়ে গেছেন।",
            "কোম্পানীগঞ্জ থানার ভারপ্রাপ্ত কর্মকর্তা (ওসি) সাজেদুর রহমান লাকী আক্তার ওরফে জাহাঙ্গীরের মৃত্যুর খবরের সত্যতা নিশ্চিত করে বলেন, লাশ ময়নাতদন্তের জন্য হাসপাতালের মর্গে পাঠানো হবে। মামলার প্রস্তুতি চলছে।"
        ],
        "comment": [
            "দেশে এসব কী হচ্ছে! কালকে এক ১৩ বছরের শিশুকে মারা হল। আবার এক হিজড়া।\nহিজড়ারা বঞ্চিত গোষ্ঠী। বিয়েশাদি বা নবজাতক শিশু হলে হিজড়ারা এসে টাকা পয়সা দাবী করে। এটা অনেকে চাদাবাজি বলতে পারেন। কিন্তু এই অবহেলিত মানুষগুলোর উপায়ও বা কী? কেউ চাকরি দিবে না, কেউ কাজ দিবে না, এদের ঘরসংসার হয় না, সমাজে কেউ গ্রহন করে না,  এরা আর কী করে খাবে?",
            "",
            "এদের চাদাবাজির  মাত্রা এত বেশী যে সহ্য করার মতো নয়। তবু মানবাধিকার তো অাছে। তাই বর্বরের মতো পিটিয়ে মেরে ফেলার বিচার হওয়া উচিত।",
            "ব্যাপার টা আসলেই বেদনা দায়ক !!! কাউকে এই ভাবে মেরে পেলা কোন ভাবেই মেনে নেওয়া যায় না । দেশে কি আইন বলে কিছু নেই ??? মানুষ কেন অপরধ টা কে নিজের হাতে তুলে নিচ্ছে ???  আচ্ছা  হিজড়া কেন চাঁদা তুলে খায় ???এদের কি কেউ কাজ দেয়না ??? নাকি ওরাই কিছু করতে চায় না ??? আমার মনে হয় ওরা এই ভাবে চলতেই ভালবাসে !!!"
        ]
    },
    {
        "title-page": "কাভার্ডভ্যানের চাপায় কনস্টেবল নিহত",
        "content": [
            "নারায়ণগঞ্জের রূপগঞ্জে কাভার্ডভ্যানের চাপায় আজ রোববার বিকেলে মো. শরীফ হোসেন খান (৩২) নামে এক মোটরসাইকেল আরোহী নিহত হয়েছেন। শরীফ পুলিশের একজন কনস্টেবল। আহত হয়েছেন শরীফের সঙ্গে থাকা সহকারী উপপরিদর্শক (এএসআই) মাহবুব হোসেন।",
            "আজ বিকেল সাড়ে তিনটার দিকে উপজেলার ভুলতায় ঢাকা-সিলেট মহাসড়কে এই দুর্ঘটনা ঘটে।",
            "শরীফ মুন্সিগঞ্জ জেলা সদরের মৃত আব্দুর রউফ খানের ছেলে। কাভার্ডভ্যানসহ চালক সানোয়ার হোসেনকে আটক করেছে পুলিশ।",
            "পুলিশ জানিয়েছে, শরীফ এবং মাহবুব দুজনই রূপগঞ্জ থানার ভুলতা পুলিশ ফাঁড়িতে কর্মরত ছিলেন।",
            "রূপগঞ্জ থানার ভারপ্রাপ্ত কর্মকর্তা (ওসি) মো. মাহমুদুল ইসলাম বলেন, বিকেল সাড়ে তিনটার দিকে এএসআই মাহবুব ও কনস্টেবল শরীফ মোটর সাইকেলযোগে ভুলতা ফাঁড়ির দিকে যাচ্ছিলেন। এ সময় পেছন থেকে সেজান জুস কোম্পানির একটি দ্রুতগামী কাভার্ডভ্যান তাঁদের চাপা দেয়। এতে ঘটনাস্থলেই কনস্টেবল মো. শরীফ মারা যান। আহত হন মাহবুব। তাঁকে আশপাশের লোকজন উদ্ধার করে স্থানীয় ক্লিনিকে নিয়ে যান। শরীফের মরদেহ ময়নাতদন্তের জন্য নারায়ণগঞ্জ জেনারেল হাসপাতাল মর্গে পাঠানো হয়েছে।"
        ],
        "comment": []
    },
    {
        "title-page": "বারুদ জমিয়ে রেখেছিলেন রুবেল!",
        "content": [
            "ঘণ্টায় ১৪১ কিলোমিটার গতিতে যেটা ছুটে বেরোল রুবেলের হাত থেকে, আর যাই হোক, বল নয়। বাজুকা নাকি মিসাইল? আরেকটু কাব্য করে বলতে পারেন, পাখির চোখ ভেদ করা অর্জুনের তির! যেটাই হোক, পৃথিবীর সবচেয়ে ভালো ব্যাকরণ মানা দুর্ভেদ্য রক্ষণটাও ভেদ হলো। হাওয়ায় উড়ল হাশিম আমলার স্টাম্প। উড়তে চাইলেন রুবেলও। কিন্তু বাঘ কি কখনো ওড়ে? সেটা মনে হতেই যেন ওড়ার বদলে মনোযোগ দিলেন হুংকারে। ব্যাঘ্র হুংকার। ব্যগ্র হুংকারও!",
            "কেবল প্রতিপক্ষের অন্যতম সেরা ব্যাটসম্যানের উইকেট বলে নয়, এ যেন গত কদিনের হতাশার জবাব।",
            "নাকাল করতে হবে স্পিনে—এমন রণকৌশলের কারণেই কি না, দক্ষিণ আফ্রিকার বিপক্ষে দুই ম্যাচের টি-টোয়েন্টি সিরিজের ১৪ সদস্যের স্কোয়াডেও রুবেলকে রাখেননি নির্বাচকেরা। দূর থেকেই দেখতে হলো দলের পরাজয়। ওয়ানডে স্কোয়াডে ফিরলে​ও আবারও দর্শক প্রথম ম্যাচে। টানা তিন ম্যাচে মনের মধ্যে জমিয়ে রাখা বারুদে আজ কাঠি ঠুকে দিলেন রুবেল নিজেই!",
            "তাসকিন আহমেদ চোটের কারণে দলের বাইরে। রুবেলের জায়গা তো এমনিতেই থাকার কথা। কেন নেই? প্রশ্নটা কাল সবচেয়ে বেশি ঘুরপাক খেল মিরপুরের শূন্য গ্যালারিতে। রুবেলকে এভাবে একাদশের বাইরে রাখাটা জুতসই মনে হয়নি বিসিবির টেকনিক্যাল কমিটিরও। গতকাল বিসিবি সভাপতি নাজমুল হোসেনের সঙ্গে বৈঠকে টেকনিক্যাল কমিটি পরামর্শ দেয় রুবেলকে একাদশে ফেরানোর।",
            "রুবেল যে ফিরছেন, সে ইঙ্গিত গতকালই সাংবাদিকদের দিয়েছিলেন বিসিবি সভাপতি, ‘অধিনায়ক-কোচ সবার মতামত নিয়ে আমরা একটা জায়গায় একমত হয়েছি। একাদশের দশ জন ঠিক হয়ে গেছে। একজন নিয়ে মত পার্থক্য আছে, কোচ এক রকম বলছে, অধিনায়ক এক রকম চায়। সবারটা শুনেছি। কাল (আজ) এগারো নম্বরটা চূড়ান্ত হয়ে যাবে। এটা রুবেলও হতে পারে, একজন স্পিনারও হতে পারে।’",
            "শেষ পর্যন্ত দ্বিতীয় ওয়ানডেতে স্পিনার জুবায়ের হোসেনের বদলে একাদশে ফিরলেন রুবেল। ফিরেই উপহার দিলেন দারুণ বোলিং। ৯ ওভার বোলিং করে ২ মেডেনে ৩৪ রানে তুলেন নিলেন আমলা ও ক্রিস মরিসের উইকেট।",
            "বিশ্বকাপে অ্যাডিলেডে ইংল্যান্ডের বিপক্ষে সেই ঐতিহাসিক ম্যাচের পর এটা রুবেলের দ্বিতীয় সেরা বোলিং। গত মাসে ভারতের বিপক্ষে প্রথম ওয়ানডেতে ৭ ওভারে ২৬ রানে পেয়েছিলেন ২ উইকেট। সেদিন ইকোনমি ছিল ৩.৭১, আজ ৩.৭৭। দক্ষিণ আফ্রিকার বিপক্ষে নিজের স্বভাবসুলভ আক্রমণাত্মক ও নিয়ন্ত্রিত বোলিংয়ে রুবেল বোঝালেন দলে তাঁর প্রয়োজনীয়তা।",
            "টি-টোয়েন্টি কিংবা প্রথম ওয়ানডেতে দেখা গেছে, একপাশে কেউ আটসাট বোলিং করলেও অন্য দিকে কেউ আলগা করে দিচ্ছেন রাশটা। আজ শুরুতে মুস্তাফিজ-মাশরাফির ঠেসে ধরা বোলিং, এর পর এক ওভার হাত ঘোরালেন সাকিবও। তার পরেই এলেন রুবেল। দ্বিতীয় ওভারেই আমলা পেছন ফিরে অবাক চোখে তাকালেন—আরে স্টাম্প মাত্র দুটো দাঁড়িয়ে কেন! উইকেট মেডেন। মেডেন পরের ওভারেও। ৩ ওভারের দুটোই মেডেন, চার রান দিয়ে এক উইকেট। চতুর্থ ওভারে ৮ রান ​দিলেন বলেই হয়তো তাঁকে সরালেন অধিনায়ক।",
            "আবারও বারুদ জমিয়ে রাখা রুবেলের। ৩৬তম ওভারে ফিরলেন। ৩ চারে ১২ তোলা ক্রিস মরিসকেও ফেরালেন। তাঁর উদযাপনটায় একটা বুনো গন্ধ আছে। দলের বাইরে থাকায় আজ ঝাঁজটা বোধ হয় একটু বেশিই হলো!"
        ],
        "comment": [
            "",
            "",
            "",
            "",
            "",
            "রুবেলকে আরেকটু ঘষা মাজা করলে সে ভয়ঙ্কর একজন উইকেট নেওয়ার বোলার হয়ে উঠবে। সব ব্যাটসম্যানরা আরোও বেশী সমিহ করবে ।",
            "ঘণ্টায় ১৪১ কিলোমিটার গতিতে যেটা ছুটে বেরোল রুবেলের হাত থেকে, আর যাই হোক, বল নয়। বাজুকা নাকি মিসাইল? আরেকটু কাব্য করে বলতে পারেন, পাখির চোখ ভেদ করা অর্জুনের তির!",
            "তিন পেসার নিয়েই খেলুক বাংলাদেশ, যেখানে প্রতিপক্ষকে আক্রমণই হবে শেষ কথা!",
            "তাসকিন ফিরে আসলে আরো ভয়ংকর হয়ে উঠবে বাংলাদেশ ।"
        ]
    },
    {
        "title-page": "বড়দের আগেই ছোটদের জয়",
        "content": [
            "দক্ষিণ আফ্রিকার বিরুদ্ধে বড়দের আগেই ছোটরা (অনূর্ধ্ব-১৯) জয় পেয়েছে। এ জয় গত ১১ ম্যাচে বাংলাদেশ অনূর্ধ্ব-১৯ দল ৯টি পেল। আর ছোটদের ক্রিকেটে বর্তমান চ্যাম্পিয়ন দক্ষিণ আফ্রিকা অনূর্ধ্ব-১৯ দল পেল দুটি জয়।",
            "আজ মিরপুরে যখন সৌম্য সরকার আর মাহমুদউল্লাহর ব্যাটে জয় দেখছে বাংলাদেশ, ঠিক এর আগেই ছোটরা চতুর্থ ওয়ানডেতে দক্ষিণ আফ্রিকাকে হারিয়েছে আট উইকেটে। ৭ ম্যাচের সিরিজে ৩-১ এগিয়ে গেল মেহেদি হাসান মিরাজে দল।",
            "স্বাগতিক দক্ষিণ আফ্রিকার ছুড়ে দেওয়া ১৭১ রানের লক্ষ্যে খেলতে নেমে নাজমুল হোসেন শান্তর অপরাজিত ৬৯ রানের ওপর ভর করে জয় পায় যুবারা। ৪০ ওভার ২ বলে এ রান তোলে তারা। সাইফ হাসান ৫৪ রান করেন। ম্যাচ সেরা নাজমুল হোসেন শান্ত। ওয়েবসাইট"
        ],
        "comment": [
            "বড়রা আজও হাড়ল ছোটদের কাছে। সিনিয়রদের উন্নতি প্রয়োজন!",
            "",
            "",
            "azmir khan আর প্রথম আলোর কমেন্ট  এপ্রুভালকারি দেখি এখনো দুই দিন পিছিয়ে আছে।",
            "আশা করি এরাই আমাদের একদিন বিশ্বকাপ উপহার দিবে । অপেক্ষায় রইলাম । এগিয়ে যাও বাংলাদেশ, গর্জে ওঠো বারংবার ।",
            "আমদের পাইপ লাইন বেশ শক্তিশালী হচ্ছে, যা এই দেশের ক্রিকেটের জন্য খুবই শুভ সংবাদ । অভিনন্দন তোমাদের..."
        ]
    },
    {
        "title-page": "দক্ষিণ আফ্রিকাও আর বাধা নয়",
        "content": [
            "৩ হাজার ১৮ দিনের অপেক্ষা! ৮ বছর, ৩ মাস, ৫ দিন! গায়ানার পর মিরপুর! অবশেষে দক্ষিণ আফ্রিকার বিপক্ষে বহুল আকাঙ্ক্ষিত জয়। ২০০৭ বিশ্বকাপের সেই বহুল আলোচিত ম্যাচের পর আবারও প্রোটিয়াদের হারাল বাংলাদেশ। ",
            "প্রথম ম্যাচে ১৬০ রানে অলআউট হয়ে গিয়েছিল বাংলাদেশ। গত বিশ্বকাপ থেকেই বিস্ময় উপহার দিয়ে চলা মাশরাফির দল হঠাৎ​ই যেন ছন্দ হারিয়ে ফেলেছিল। টানা চারটি আন্তর্জাতিক ম্যাচে হার! চারদিকে সমালোচনা আর সংশয়। সবকিছুর পাল্টা জবাব দিল বাংলাদেশ। প্রথমে প্রোটিয়াদের ১৬২ রানে অলআউট করে প্রথম ম্যাচের অর্ধেকটা জবাব দেওয়া হলো। এরপর ১৩৪ বল আর ৭ উইকেট হাতে রেখে জয়। ৮ উইকেটে জেতার পাল্টা জবাবটা সমানে সমানে দেওয়া যেত। কিন্তু জয় থেকে মাত্র ৪ রান দূরে থাকতে আউট হয়ে গেলেন মাহমুদউল্লাহ।",
            "অবশ্য আউট হওয়ার আগে যা কাজ করার করে গেছেন। ২৪ রানে ২ উইকেট হারিয়ে ফেলার ধাক্কা বাংলাদেশ সামলে উঠেছে সৌম্য-মাহমুদউল্লাহর ১৩৫ রানের রেকর্ড জুটিতে। ফিফটি করেই আউট হয়েছেন মাহমুদউল্লাহ। সৌম্য অপরাজিত ছিলেন ৮৮ রানে। ছক্কা মেরে তিনিই জয়ের বন্দরে ভিড়িয়েছেন দলকে। এই জয়ে শুধু সিরিজেই ঘুরে দাঁড়াল না, বাংলাদেশ নিশ্চিত করে ফেলল চ্যাম্পিয়নস ট্রফিতে অংশগ্রহণও।",
            "এর আগে দুর্দান্ত বোলিংয়ে ওয়ানডে র‍্যাঙ্কিংয়ের তিন নম্বর দলকে মামুলি এক দল বানিয়ে ফেলেছিল বাংলাদেশ। মুস্তাফিজ-নাসিরের দুর্দান্ত বোলিংয়ে মাত্র ১০০ রানে হারিয়ে ফেলেছিল ৬ উইকেট। গত দশ বছরে এর আগে তাদের স্কোরবোর্ডের এমন ছন্নছাড়া দশা হয়েছিল ১৩ বার। ১০০ কিংবা এর নিচে প্রথম ৬ উইকেট হারিয়ে ফেলার সেই তালিকায় একবার দক্ষিণ আফ্রিকার প্রতিপক্ষ ছিল বাংলাদেশও। ২০০৭ বিশ্বকাপে গায়ানার সেই বিখ্যাত ম্যাচে। সেবার ৮৭ রানে ৬ উইকেট হারিয়ে ফেলা দক্ষিণ আফ্রিকা অলআউট হয়েছিল ১৮৪ রানে। আজ গুটিয়ে গেল আরও ২২ রান কম করেই। প্রথমে ব্যাট করে এর আগে এর চেয়ে কম রানে মাত্র ১১ বার অলআউট হয়েছিল তারা। ",
            "দুর্দান্ত এক ইনিংস খেলেছেন সৌম্য। ৭৯ বলে ১৩টি চার ও এক ছক্কায় অপরাজিত ৮৮। ৫৮ রানই এসেছে বাউন্ডারিতে। অসাধারণ সঙ্গ দিয়েছেন মাহমুদউল্লাহ। ৬৪ বলে ৫০, ছয়টি চার। ",
            "সিরিজে এখন ১-১। লড়াইয়েও সমতা। বাংলাদেশ শেষ ম্যাচ খেলতে যাচ্ছে তাদের ‘লাকি ভেন্যু’ চট্টগ্রামে। আগামী বুধবার জিতলে পাকিস্তান, ভারতের পর আরেক পরাশক্তিকে সিরিজে হারাবে বাংলাদেশ।"
        ],
        "comment": [
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "In my judgement bring Tamim in lower order for last game .",
            "বাংলাদেশ ক্রিকেট \nদ্রুত এগিয়ে যাচ্ছে.",
            "আমরা পৌছে গেছি ২০১৭ সালের ইংল্যান্ড যাত্রায়....।",
            "অপেক্ষায় থাকেন, বাংলাদেশকে আর কেউ দমিয়ে রাখতে পারবে না। বাংলাদেশ পাই,, পাই করে এগিয়ে যাবে।"
        ]
    },
    {
        "title-page": "এবার সুড়ঙ্গ খুঁড়ে জেল থেকে পালালেন মাদক সম্রাট",
        "content": [
            "মেক্সিকোর মাদক সম্রাট জোয়াকুইন গুজম্যান আবারও জেল থেকে পালিয়েছেন। গত শনিবার জেলখানায় তাঁর জন্য বরাদ্দ কক্ষের গোসলখানার নিচে একটি সুড়ঙ্গ খুঁড়ে দেড় কিলোমিটার একটি টানেল দিয়ে পালিয়ে যান তিনি। আজ রোববার এএফপি মধ্য মেক্সিকোর জেল কর্তৃপক্ষের বরাত দিয়ে এ খবর প্রকাশ করেছে।",
            "মেক্সিকোর জাতীয় নিরাপত্তা বিভাগের একজন কর্মকর্তা এএফপিকে বলেন, শনিবার রাতে জেলখানার নিরাপত্তা ক্যামেরাগুলো থেকে হঠাৎই লাপাত্তা হয়ে যান গুজম্যান। এর পর নিরাপত্তারক্ষীরা তাঁর সেলের ভেতরে গিয়ে প্রায় ৩৩ ফুট গভীর সিঁড়ির মতো একটি রাস্তা দেখতে পান। এ গর্তটি দিয়ে তিনি একটি টানেলে পৌঁছান। ওই টানেলে আলো ও বাতাসের ব্যবস্থা রয়েছে। ধারণা করা হচ্ছে গুজম্যান টানেল দিয়েই পালিয়ে গেছেন।",
            "ওই কর্মকর্তা আরও জানান, এ ঘটনায় কারাগারটির ১৮ জন নিরাপত্তারক্ষীকে জিজ্ঞাসাবাদ করা হবে। তিনি আরও বলেন, গুজম্যান পালিয়ে যাওয়ার আগে অন্য দিনের মতোই স্বাভাবিক অবস্থা ছিল। রাত ৮টার দিকে তাঁকে ওষুধও দেওয়া হয়।",
            "গুজম্যান ওই কারাগারটিতে ২০১৪ সালের ফেব্রুয়ারি মাস থেকে বন্দী ছিলেন। এবার নিয়ে দ্বিতীয়বারের মতো জেল থেকে পালালেন এ মাদক সম্রাট। এর আগে ২০০১ সালেও একবার তিনি লন্ড্রির ঝুড়িতে ঢুকে জেল থেকে পালিয়েছিলেন।"
        ],
        "comment": [
            "উস্তাদ লোক।"
        ]
    },
    {
        "title-page": "ইন্টারনেট সেবাদাতা ৩০ প্রতিষ্ঠানের লাইসেন্স বাতিল",
        "content": [
            "নবায়ন না করায় ইন্টারনেট সেবাদাতা ৩০টি প্রতিষ্ঠানের (আইএসপি) লাইসেন্স বাতিল হয়েছে। আজ রোববার এসব প্রতিষ্ঠানের কার্যক্রম বন্ধের নির্দেশ দিয়ে টেলিযোগাযোগ খাতের নিয়ন্ত্রক সংস্থা বিটিআরসি এক বিজ্ঞপ্তি জারি করেছে।",
            "বর্তমানে দেশে আইএসপি লাইসেন্স পাওয়া প্রতিষ্ঠানের সংখ্যা প্রায় পাঁচশ। এর মধ্যে ত্রিশটির লাইসেন্স বাতিল হচ্ছে।",
            "সংস্থাটির লিগ্যাল অ্যান্ড লাইসেন্সিং বিভাগের পরিচালক এম এ তালেব হোসেন স্বাক্ষরিত নির্দেশনায় বিটিআরসি বলেছে, লাইসেন্সের শর্তানুযায়ী মেয়াদোত্তীর্ণ হওয়ার আগেই লাইসেন্স নবায়নের আবেদন করার বিধান রয়েছে। কিন্তু আইএসপি লাইসেন্সধারী এসব প্রতিষ্ঠান তাদের লাইসেন্সের মেয়াদ শেষ হওয়ার পরও নবায়নের জন্য আবেদন করেনি। তাই প্রতিষ্ঠানগুলোর লাইসেন্সের আর কোনো বৈধতা নেই। এসব লাইসেন্সের অধীনে কার্যক্রম পরিচালনা অবৈধ এবং বাংলাদেশ টেলিযোগাযোগ নিয়ন্ত্রণ আইন, ২০০১ এর অধীন শাস্তিযোগ্য অপরাধ হবে বলে নির্দেশনায় বলা হয়েছে।",
            "এসব প্রতিষ্ঠানের কাছে সংস্থাটির পাওনা সব বকেয়া আগামী ১০ দিনের মধ্যে পরিশোধ না করলে আইনি ব্যবস্থা নেওয়া হবে বলেও বিটিআরসি জানিয়েছে।",
            "যে ৩০টি আইএসপি প্রতিষ্ঠানের লাইসেন্স বাতিল হয়েছে সেগুলো সেগুলো হলো ‍-গ্লোবাল টেকনোলজি লিমিটেড, জি নেট টেকনোলজি, এক্সিস টেকনোলজি, নেক্সটেল টেলিকম লিমিটেড, পলি আইটি লিমিটেড, গ্লোবাল এক্সেস লিমিটেড, বি জে ইন্টারন্যাশনাল (প্রাইভেট) লিমিটেড, ফ্লোরা লিমিটেড, সিপিএম ব্লু অনলাইন (প্রাইভেট) লিমিটেড, ইকটু লিমিটেড, সিগমা সিস্টেমস (প্রাইভেট) লিমিটেড, ওয়েব ইন্টারনেট, আই-নেট, গণিবাংলা ইলেক্ট্রনিক্স অ্যান্ড কম্পিউটার লিমিটেড, এম জি ইলেক্ট্রনিক্স, জিয়া অনলাইন, টি-নেটওয়ার্ক, মেসার্স ট্রাই ইউনিটেক, স্মার্ট সিস্টেমস অ্যান্ড কনসালটেন্টস লিমিটেড, মক্কামদীনা ট্রেডার্স, হাজারী বিজনেস সেন্টার, ই-নেট, সিসটেল আইটি, ওয়েস্টার্ন কমিউনিকেশন, আইটি সোর্সেস, এস এ টেলিকম সিস্টেম লিমিটেড, জিরো ফোর নেটওয়ার্ক, করতোয়া অনলাইন লিমিটেড এবং এস এ এস টেকনোলজি।"
        ],
        "comment": []
    },
    {
        "title-page": "এবার টেস্ট দলেও মুস্তাফিজ",
        "content": [
            "দক্ষিণ আফ্রিকার বিপক্ষে দুই টেস্টের সিরিজে দলে জায়গা পেয়েছেন ‘কাটার’ মুস্তাফিজ। চোটের কারণে ভারতের বিপক্ষে টেস্ট খেলা হয়নি। দক্ষিণ আফ্রিকার বিপক্ষে সিরিজে আবার দলে জায়গা পেয়েছেন মাহমুদউল্লাহও। তবে চমকের নামটি নিঃসন্দেহে ১৯ বছর বয়সী এই তরুণ পেসার। টি-টোয়েন্টির পর ওয়ানডেতেও রঙিন অভিষেক। এবার কি তবে সাদা পোশাকেও মাঠে নামতে চলেছেন?",
            "১৫ জুলাই সিরিজের শেষ ওয়ানডে চট্টগ্রামে। সেখানেই ২১ জুলাই থেকে শুরু প্রথম টেস্ট। আজ রোববার ঘোষিত ১৪ সদস্যের দলে মুস্তাফিজ ছাড়া আর কোনো চমক নেই। রঙিন পোশাকে সময়টা বাজে কাটলেও লিটন দাসকে টেস্ট সিরিজে রাখা হয়েছে। তৃতীয় ওয়ানডের স্কোয়াডেও আছেন তিনি। ঘরোয়া ক্রিকেটে দারুণ খেলা লিটনকে নির্বাচকেরা হয়তো আরও সুযোগই দিতে চান। তবে টিম ম্যানেজমেন্ট সিরিজ নির্ধারণী ওয়ানডেতে তাঁকে রাখে কিনা, সেটাই এখন দেখার। এনামুল হক যে একাদশে ঢুকতে মুখিয়ে আছেন!মুস্তাফিজ অবশ্য এরই মধ্যে দশটি প্রথম শ্রেণির ম্যাচ খেলে ফেলেছেন। ২১.১৭ গড়ে ২৮ উইকেটও নিয়েছেন খুলনা ও দক্ষিণাঞ্চলের হয়ে খেলে। দীর্ঘ পরিসরে এখনই তাঁকে মাঠে নামিয়ে দেবে, নাকি শুধু অভিজ্ঞতা অর্জনের জন্য স্কোয়াডে রাখা—​তা সময়ই বলে দেবে। তবে প্রধান নির্বাচক ফারুক আহমেদ বলেছেন, ‘সাম্প্রতিক সময়ে সীমিত ওভারের ম্যাচে মুস্তাফিজ তার সামর্থ্যের পরিচয় দিয়েছে। দলে জায়গা পাওয়া তার ধারাবাহিকতা ও সম্ভাবনার পুরস্কার। আমাদের বিশ্বাস সে দ্রুতই টেস্ট ক্রিকেটও নিজের প্রতিভার ঝলক দেখাবে।’",
            "মাহমুদউল্লাহর ফেরা প্রসঙ্গে প্রধান নির্বাচক বলেন, ‘তার অন্তর্ভুক্তি দলের ব্যাটিং গভীরতা বাড়াবে। পাশাপাশি অফ স্পিনও কার্যকর হতে পারে, যেটা ভারতের বিপক্ষে সিরিজে আমরা শুভাগত হোমের কাছ থেকে আশা করেছিলাম।’",
            "টেস্ট দল: মুশফিক (​অধি.), তামিম, ইমরুল, লিটন, মুমিনুল, সাকিব, মাহমুদউল্লাহ, সৌম্য, নাসির, তাইজুল, জুবায়ের, রুবেল, শহীদ এবং মুস্তাফিজ।"
        ],
        "comment": [
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "লিটনের মধ্যে সিলেক্টর সাহেবরা কি পাইল যে লেগ সাইড ছাড়া কোন শট খেলতে পারে না,তার চেয়েও বড় প্রশন অফ কানা একজন ব্যাটসম্যান কিভাবে ঘরোয়া লীগে এত রান পাইল?আমাদের সিলেকশন প্রশেষ কি এখনও আগের মতই আছে ঘরোয়া লীগের রান ও উইকেট দেখেই জাতীয় টিমে সরাসরি খেলা। আমরা তো এখন আর সেই অবসথায় নাই,এভাবে চলতে থাকলে আবার মুখ থুবড়ে পড়বে যেকোন সময়।সিলেকশন প্রশেষ হওয়া উচিৎ ঘরোয়া লীগে যারা ভাল করবে তাদের একটা গ্রুপ করে টেকনিক,বডি ফিটনেস,মেধা,সাহস ইত্যাদি বিসয়গুলো ভাল করে পরখ করে যার যেখানে সমস্যা থাকবে তাদের হাই পারফরমেনস ট্টেনিং এর ব্যবসথা করা,যারা ভূল শুধরাতে পারবে তাদের নিয়ে \"এ' টিম বানিয়ে যত সংখ্যক হোম এ্যান্ড এওয়ে ম্যাচ খেলান,এখানে যারা ভাল করবে তাদের আবারও পরখ করে নিতে হবে যে ভূলগুলো আগে করত সেগুলো করছে কি না।এরপর জাতীয় টিমে চানস মিলবে যদি জায়গা খালি থাকে।হুট করে একজনকে নিয়ে আসবেন,ভাল না করলে কিছুদিন পর ছুড়ে ফেলবেন এটা কোন ভাল প্রথা হতে পারে।",
            "১। তামিম\n২। ইমরুল\n৩। মুমিনুল\n৪। মাহমুদউল্লাহ\n৫। মুশফিক \n৬। সাকিব\n৭। নাসির\n৮। জুবায়ের\n৯। রুবেল\n১০। শহীদ \n১১। মুস্তাফিজ"
        ]
    },
    {
        "title-page": "হাতিয়ায় ১৬ জেলে অপহরণ, মুক্তিপণ দাবি",
        "content": [
            "নোয়াখালীর হাতিয়ার নিঝুম দ্বীপের জাহাজমারা এলাকার ১৬ জন জেলেকে অপহরণ করেছে জলদস্যুরা। তবে জেলেদের অপহরণের ঘটনাস্থল নিয়ে ভিন্ন ভিন্ন কথা বলছে কোস্টগার্ড ও পুলিশ কর্তৃপক্ষ। আজ রোববার বিকেলে এ অপহরণের ঘটনা ঘটে।",
            "পুলিশ, কোস্টগার্ড ও স্থানীয় একাধিক জেলের সঙ্গে কথা বলে জানা গেছে, আজ বিকেল ৩টা থেকে ৪টার মধ্যে নিঝুম দ্বীপের পূর্ব দিকে হাতিয়ার মেঘনা ও বঙ্গোপসাগর এলাকায় জেলেদের দুটি ট্রলার জলদস্যুদের কবলে পড়ে। ট্রলার দুটির মালিক হাতিয়ার নিঝুম দ্বীপের নিদুলাল মাঝি ও খোকন মাঝি। দস্যুরা ট্রলারে থাকা ১৬ জন জেলে, মাছ ধরার জাল ও অন্যান্য সামগ্রীসহ ট্রলার দুইটি অপহরণ করে নিয়ে যায়।",
            "অপহৃত জেলেদের মধ্যে দশ জনের পরিচয় পাওয়া গেছে। তাঁরা হলেন খোকন মাঝি, দুলাল মাঝি, এরশাদ, নাছির সারেং, হাসেম, বাহার সারেং, সিরাজ মাঝি, মনু মাঝি, আজগর মাঝি ও সাখাওয়াত মাঝি।",
            "কোস্টগার্ডের হাতিয়া স্টেশনের জ্যেষ্ঠ চিফ পেটি অফিসার আমজাদ হোসেন প্রথম আলোকে বলেন, জেলেদের ধরে নিয়ে যাওয়ার পর জেলে সমিতির টহল নৌকা ‘টহলবোট’ ঘটনাস্থলে যায়। কিন্তু তাঁরা সেখানে যাওয়ার আগেই জলদস্যুরা জেলেদের নিয়ে চলে যায়। পরে জলদস্যুরা রাত আটটার দিকে জেলেদের মহাজনের কাছে ফোন করে জনপ্রতি দুই লাখ টাকা মুক্তিপণ দাবি করে। অন্যথায় তাদের হত্যার হুমকি দিয়েছে তারা।",
            "কোস্টগার্ডের হাতিয়া স্টেশনের জ্যেষ্ঠ চিফ পেটি অফিসার আমজাদ হোসেন আজ রাত দশটার দিকে প্রথম আলোকে বলেন, ঘটনার পর তাঁদের কাছে খবর পৌঁছাতে পৌঁছাতে দস্যুরা জেলেদের নিয়ে সন্দ্বীপের কাছে চলে যায়। তা ছাড়া সন্ধ্যা হয়ে যাওয়ায় উদ্ধার অভিযান পরিচালনা করা হয়নি। তিনি জানান, আগামীকাল সোমবার সকালে অপহৃত জেলেদের উদ্ধারে অভিযান চালানো হবে।",
            "এদিকে জেলেদের অপহরণের ঘটনাস্থল নিয়ে ভিন্ন ভিন্ন কথা বলছে কোস্টগার্ড ও পুলিশ কর্তৃপক্ষ। কোস্টগার্ড কর্তৃপক্ষ বলছে, নিঝুম দ্বীপের পূর্বদিকে মেঘনা নদী থেকে জেলেদের অপহরণ করা হয়েছে। অন্যদিকে হাতিয়া থানার ভারপ্রাপ্ত কর্মকর্তা (ওসি) নূরুল হুদা দাবি করেন, অপহৃত জেলেরা হাতিয়ার নিঝুম দ্বীপের বাসিন্দা। কিন্তু ঘটনাস্থলটি হাতিয়ার সীমানায় পড়েনি, সেটি বঙ্গোপসাগরের গ্যাস ফিল্ড এলাকার। মুক্তিপণ দাবির বিষয়টিও তিনি শুনেছেন বলে জানান।"
        ],
        "comment": []
    },
    {
        "title-page": "ছবিতে সৌম্যদের আফ্রিকা-বধ",
        "content": [
            "২০০৭ বিশ্বকাপের পর রোববার মিরপুরে প্রোটিয়াদের হারাল বাংলাদেশ। এই জয়ে সবচেয়ে অবদান যার সেই সৌম্য সরকারকে অভিনন্দন জানাচ্ছেন কোচ।",
            "মিরপুরে দ্বিতীয় ওয়ানডেতে দক্ষিণ আফ্রিকাকে হারানোর পর সাকিব আল হাসান ও সৌম্য সরকার। এই জয়ের ফলে তিন ম্যাচের সিরিজে ১-১ সমতা এল।",
            "একটু আগেই সৌম্য সরকারের ছক্কায় মিরপুরে প্রোটিয়াদের বিপক্ষে জয় পেল বাংলাদেশ। সেই সৌম্য সরকারকে অভিনন্দন ইমরান তাহির।",
            "মিরপুরে সৌম্য সরকারের অপরাজিত ৮৮ রানে সফরকারী দক্ষিণ আফ্রিকাকে হারাল বাংলাদেশ। ",
            "সৌম্য সরকারের এমন বাহারি শটেই বাংলাদেশে কাছে হারল দক্ষিণ আফ্রিকা। ",
            "দক্ষিণ আফ্রিকার ছুড়ে দেওয়া ১৬৩ রানের লক্ষ্যে ব্যাট করতে নেমে শুরুতেই দুই উইকেট হারায় টাইগাররা। এরপরই জুটি গড়ে তোলেন মাহমুদউল্লাহ ও সৌম্য সরকার। তাঁদের জুটিতেই সহজেই জয় পায় মাশরাফি বাহিনী। ",
            "দক্ষিণ আফ্রিকার ডি ককের উইকেট পাওয়ার পর মুস্তাফিজুর রহমান।",
            "ফ্যাফ ডু প্লেসিকে সাঝ ঘরে ফেরত পাঠানোয় নাসির হোসেনকে অধিনায়কের অভিনন্দন।",
            "দক্ষিণ আফ্রিকার দলনায়ক আমলাকে বোল্ড করেছেন রুবেল হোসেন। "
        ],
        "comment": [
            "",
            "১৫ তারিখেও রুদ্রের (সৌম্য) কাছে এমন একটা ইনিংস চাই।\nআর বোলারদের কাছে এমন ধারাবাহিকতা।",
            "সিরিজ জিততে চাই। \nটাইগারদের জন্য শুভকামনা।",
            "oh tigers! \ncongratulations! \nwhat a victory! \nwe hope are going win the series. \nTamim please show something in chittagong."
        ]
    },
    {
        "title-page": "সব শঙ্কা উড়িয়ে চ্যাম্পিয়নস ট্রফিতে বাংলাদেশ",
        "content": [
            "পাকিস্তান ক্রিকেট বোর্ড নিশ্চয় এখন নিজেদের হাত কামড়াচ্ছে! কী দরকার ছিল জিম্বাবুয়ের সঙ্গের সিরিজটাকে ত্রিদেশীয় সিরিজ বানানোর?চ্যাম্পিয়নস ট্রফি খেলার পথে যে ‘ক্ষণিকের বন্ধু’ ওয়েস্ট ইন্ডিজ এখন কাঁটা হয়ে দাঁড়াবে তাদের জন্যই! যাদের চ্যাম্পিয়নস ট্রফি খেলা আটকানোর জন্য এত আয়োজন সেই বাংলাদেশ নিজেদের ভাগ্য নিজেরাই গড়ে নিল। দক্ষিণ আফ্রিকাকে বিশাল ব্যবধানে হারিয়ে চ্যাম্পিয়নস ট্রফি খেলা নিশ্চিত করে ফেলল আজ।",
            "সিরিজ শুরুর আগেই একটা সমীকরণ ছিল বাংলাদেশের সামনে। কেবল একটা ম্যাচ জিতলেই বাংলাদেশের চ্যাম্পিয়নস লিগ খেলা নিশ্চিত। সিরিজের দ্বিতীয় ওয়ানডেতে দক্ষিণ আফ্রিকার বিপক্ষে অনায়াস জয়ে বাংলাদেশ নিশ্চিত করে ফেলল ২০১৭ সালের ইংল্যান্ড যাত্রা। আগামী ২০১৯ বিশ্বকাপও ইংল্যান্ডে। এই টুর্নামেন্ট খেলা বাংলাদেশের জন্য তাই বিরাট এক সুযোগ। শুধু অভিজ্ঞতায় নয়, রেটিং পয়েন্ট বাড়িয়ে আগামী বিশ্বকাপে সরাসরি খেলারও।",
            "এই সিরিজে ম্যাচ বাকি আছে আরও একটি। কিন্তু দ্বিতীয় ম্যাচে বাংলাদেশ নিশ্চিত করল, সিরিজ নির্ধারণী ম্যাচে যাই ঘটুক না কেন, বাংলাদেশের ওয়ানডে রেটিং ৯৩ এর নিচে নামছে না। আজকের জয়ে বাংলাদেশের রেটিং পয়েন্ট ৯২ থেকে বেড়ে হয়ে গেল ৯৪। বাংলাদেশ ২–১–এ সিরিজ হারলেও ক্ষতি নেই। কারণ পাকিস্তান–ওয়েস্ট ইন্ডিজ দুই দলেরই ৯৩ রেটিং পয়েন্ট ছাড়িয়ে যাওয়ার আর কোনো সম্ভাবনা নেই।",
            "চ্যাম্পিয়নস ট্রফি খেলার ইঁদুর-দৌড়ে বাংলাদেশ চলে গেল পাকিস্তান–ওয়েস্ট ইন্ডিজের আওতার বাইরে। এখন পাকিস্তান নিশ্চয় চাইবে শ্রীলঙ্কার সঙ্গে সিরিজটা সর্বোচ্চ ব্যবধানে জিততে। কারণ জিম্বাবুয়েতে শুরু হওয়া ত্রিদেশীয় সিরিজে ওয়েস্ট ইন্ডিজ যদি সবগুলো ম্যাচে জেতে, উল্টো বিপদে পড়ে যাবে পাকিস্তানই। ‘খাল কেটে হাঙর আনা’র এত চমৎকার উদাহরণ নিশ্চয় হতে চাইবে না পাকিস্তান বোর্ড!",
            "মাশরাফি যদিও বলেছেন চ্যাম্পিয়নস ট্রফিতে খেলা নিয়ে মাথা ব্যথা নেই, কিন্তু বাংলাদেশের ক্রিকেট সংশ্লিষ্ট সবার কাছেই কিন্তু হালকা দুশ্চিন্তার কারণ হয়ে উঠেছিল এই চ্যাম্পিয়নস ট্রফিই। ক্রিকেট খেলাটাকে ক্রমশ সংকুচিত করতে চাওয়া আইসিসির পরিকল্পনার বিরুদ্ধে একটা জোরালো জবাব বাংলাদেশের এই জয়। ক্রিকেটের তিন মোড়ল, বিশ্বকাপে মাত্র দশ দেশের খেলা সব মিলিয়ে ক্রিকেটে হয়ে উঠছে শুধুমাত্র তথাকথিত বড় দলগুলোর সম্পত্তি। আট দলের চ্যাম্পিয়নস ট্রফিতে বাংলাদেশের অংশগ্রহণ এখন নিশ্চিতভাবেই আইসিসির এই সব ‘বড় দল’গুলোর দাবিকে অসাড় প্রমাণ করবে। এখন বাংলাদেশের সামনে শুধু পরের বিশ্বকাপ নিশ্চিত করার চ্যালেঞ্জ। মাশরাফি-বাহিনী আশার গানই শোনাচ্ছে। সেই সঙ্গে দাবি জানাচ্ছে, দলের সুদিনের পাশাপাশি দুর্দিনেও যেন সমর্থকেরা থাকেন বেশি কাছাকাছি। যেন থাকে বেশি সমর্থন।"
        ],
        "comment": [
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "অভিনন্দন এবং শুভকামনা",
            "ভীষন আনন্দের খবর। চোখে পানি চলে আসলো। এগিয়ে যাও বাংলার টাইগাররা, আমরা আছি তোমাদের সঙ্গে।",
            "যোগ্যতাই শেষ কথা",
            "পাকিস্তান ও ওয়েস্টিন্ডিজ যদি এখন কেনিয়া, বার্মুডা, আরব আমিরাত ইত্যাদি সিরিজ তৈরি করে তাও লাভ নেই।"
        ]
    },
    {
        "title-page": "সৌম্য–রুদ্রের যুগলবন্দী",
        "content": [
            "জেপি ডুমিনি কিংবা ক্রিস মরিসকে যদি বলা হয়, সৌম্য নামের অর্থ ‘শান্ত’, শুনে দুজন হয়তো বিস্মিত হয়ে বলতে পারেন, ‘হাউ ফানি! এ ছেলের নাম শান্ত হয় কী করে!’ এ দুজনের বলে সবচেয়ে বেশি চড়াও হয়েছেন সৌম্য। ডুমিনি-মরিস বলতে পারেন, নামের সঙ্গে দেখ​ছি কাজের কোনো মিল নেই। নাম সৌম্য, ব্যাটিংয়ে রুদ্র!",
            "সৌম্য যখন রুদ্ররূপ ধারণ করেছেন, মাহমুদউল্লাহ ঠিক বিপরীতে। শান্ত-স্থির। সৌম্য যখন রুদ্র, তখন তিনিই যেন সৌম্য! আশ্চর্য সংযমে সঙ্গ দিয়ে চললেন অনুজকে। বাংলাদেশের বিশ্বকাপের নায়কের সময়োপযোগী এ ব্যাটিংয়ে প্রশংসা করতেই হবে। ওহ, মাহমুদউল্লাহ নামের অর্থ প্রশংসনীয়। নিজের নামকে এভাবেই সার্থক করে তুললেন তিনি।",
            "প্রশংসার দাবিদার অবশ্য সৌম্য-মাহমুদউল্লাহ দুজনই। তৃতীয় উইকেটে সৌম্য-মাহমুদউল্লাহর যুগলবন্দীতে বাংলাদেশ অনায়াসে পৌঁছে গেল ১৬৩ রানের লক্ষ্যে।",
            "তবে শুরুতেই পথ এতটা মসৃণ ছিল না। ২৪ রানের মধ্যে তামিম ইকবাল ও লিটন দাস ফিরে গেলে খানিকটা দুশ্চিন্তার ভাঁজ পড়ে বাংলাদেশ সমর্থকদের কপালে। তবে সে চিন্তা দূর করেছেন এই দুজন। দারুণ এক রেকর্ডও গড়ে। দক্ষিণ আফ্রিকার বিপক্ষে যেকোনো জুটিতে এটিই বাংলাদেশের সর্বোচ্চ রান। সৌম্য-মাহমুদউল্লাহ পেছনে ফেলেছেন ২০০৮ সালে করা দুই হাসান—রকিবুল-সাকিবের ১১৯ রানের জুটিকে। ",
            "অথচ এই একটা জুটির জন্য কী যে আক্ষেপ গত কিছু দিনে! অধিনায়ক মাশরাফি বিন মুর্তজা প্রতিদিন ব্যর্থতার ব্যাখ্যা দিতে গিয়ে বারবার বলেছেন, ‘আমাদের বড় জুটি হয়নি। জিততে হল একটা-দুইটা বড় জুটি হওয়া ভীষণ জরুরি।’ অধিনায়কের কথার যথার্থতা পাওয়া গেল আজ।",
            "অবশ্য জুটি গড়ার ক্ষেত্রে দুই প্রান্তের ব্যাটসম্যানের দারুণ বোঝা পোড়া দরকার। একজন যদি চড়াও হন, অন্যজনকে থাকতে হবে শান্ত, অ্যাঙ্করের​ ভূমিকায়। ২২ গজে সৌম্য-মাহমুদউল্লাহ রসায়নটা ছিল তেমনই দুর্দান্ত। ১৪টি বাউন্ডারি হাঁকিয়ে ৫৮ রান তুলেছেন কেবল সীমানা পার করে। কিন্তু মাহমুদউল্লাহ মেরেছেন মাত্র ছয়টি চার। ",
            "জুটি গড়ার ক্ষেত্রে এমনিতেই সুনাম আছে মাহমুদউল্লাহর। অ্যাডিলেডে ইংল্যান্ডের বিপক্ষে সেই মহাগুরুত্বপূর্ণ ম্যাচে ৯৯ রানে ৪ উইকেট পড়ার পর মুশফিকুর রহিমের সঙ্গে পঞ্চম উইকেটে গড়েছিলেন বাংলাদেশের পক্ষে রেকর্ড ১৪১ রানের জুটি। পরের ম্যাচে হ্যামিল্টনে ২৭ রানে ২ উইকেট পড়ে গেলে সৌম্যের সঙ্গে তৃতীয় উইকেটে তুলেছিলেন ৯০ রান। ",
            "আজ দ্রুত তামিম-লিটন ফিরে গেলে সৌম্যকে দারুণভাবে সঙ্গ দিলেন মাহমুদউল্লাহ। সৌম্য যখন প্রোটিয়া বোলারদের বলে একের ওপর আক্রমণ চালাচ্ছেন, মাহমুদউল্লাহ তখন বেশির ভাগ সময় এক রান করে নিয়ে স্ট্রাইক ঘুরিয়েছেন। সৌম্য ফিফটি করেছেন ৪৪ বলে, ৯টি চারে। মাহমুদউল্লাহ সেখানে ৬৩ বলে, পাঁচটি চারে। জুটির রসায়নটা এভাবেই গড়তে হয়। এটাই তো জিগস পাজল মেলানোর আসল সূত্র।",
            "আর একটি সার্থক জুটি কীভাবে দলকে এনে দেয় আরাধ্য জয়, সৌম্য-মাহমুদউল্লাহ আজ তার অনুপম নিদর্শন।"
        ],
        "comment": [
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "বাংলাদেশ টিমের উপর যদি কারও নজর লাগে তাহলে প্রথম আলোরই লাগবে।",
            "একটি সার্থক জুটি কীভাবে দলকে এনে দেয় আরাধ্য জয়, সৌম্য-মাহমুদউল্লাহ আজ তার অনুপম নিদর্শন।",
            "কটি সার্থক জুটি কীভাবে দলকে এনে দেয় আরাধ্য জয়, সৌম্য-মাহমুদউল্লাহ আজ তার অনুপম নিদর্শন।",
            "সাবাস সৌম্য -মাহামুদুল্লাহ। আমার সবচেয়ে ভালোলাগার খেলোয়াড়ের মধ্যে সবচেয়ে অন্যতম হচ্ছে মাহামুদুল্লাহ। তিনি ভালো করা এবং দলের জয়ে ভূমিকা রাখায় আমি অনেক খুশি।"
        ]
    }
]